Mi konas la respondon al oftega demando.
Kaj tiu demando estas :
Kial la litero X
reprezentas la nekonaton ?
Nu, tion oni lernas en kursoj pri matematikoj
sed hodiaŭ ĝi estas trakultura nocio --
pensu pri la X-Files, ekzemple,
aŭ TEDx.
De kio tio devenas ?
Antaŭ ses jaroj, pli-malpli,
mi decidis lerni la araban,
kaj tiam malkovris ege logikan lingvon.
Skribi vorton aŭ propozicion
aŭ frazon en la araba
similas al imagi ekvacion,
ĉar ĉiu ero estas treege preciza
kaj enhavas multe da donitaĵoj.
Jen unu el la kialoj tiom el tio kion
ni nun konsideras kiel okcidentaj
sciencoj kaj matematikoj kaj inĝenierarto
estis fakte eltrovita dum
la unuaj jarcentoj de nia erao
de la Persoj, Araboj kaj Turkoj.
Tiu sciaro inkluzivas araban sistemeton
nomitan "al-jebra",
nomo, kiun oni povas traduki kiel
"sistemo por akordigi malsamajn partojn".
Al-jebr fariĝis en nia lingvo Algebro.
Estas unu ekzemplo inter multaj.
La arabaj tekstoj, kiuj enhavis
tiun matematikan saĝecon
finfine atingis Eŭropon --
tio estas, Hispanujon --
dum la 11a kaj 12a jarcentoj.
Alveninte,
ili estigis grandan bezonon
traduki tiun sciaron
en eŭropan lingvon.
Bedaŭrinde, la entrepreno malfacilis.
Unue,
kelkaj sonoj de la araba
estas neprononceblaj de eŭropaj buŝoj
sen longa ekzercado.
Kredu min prie.
Due, tiuj sonoj mem
plej ofte ne estas prezenteblaj
per la literoj uzataj en eŭropaj lingvoj.
Jen unu el la netranslitereblaĵoj.
La litero SHeen,
kiu respondas al nia "Ŝ".
Ĝi estas la unua litero
de la vorto "shalan",
kiu signifas "io"
ĝuste kiel nia tabelvorto --
iu nedefinita aĵo.
En la araba,
eblas igi ĝin difina
aldonante la difinan artikolon "al".
Tiel, jen "al-shalan" --
la nekonitaĵo.
En la fruaj matematikoj, oni vidas ĝin ofte,
kiel en tiu ĉi 10-jarcenta derivo de pruvoj.
La problemo de la mezepokaj hispanaj kleruloj,
kiujn oni taskigis traduki
estas ke la litero "SHeen" kaj la vorto "shalan"
ne translitereblas en la hispana,
ĉar la lingvo ne havas tiun "ŝ",
tiun ŝ-sonon.
Laŭ konvencio tiama,
oni perregule anstataŭigis ĝin
per la k-sono
de la helena lingvo,
sub la formo de la litero Kai.
Poste, kiam oni tradukis tiun tekstaron
en la komunan eŭropan lingvon,
tiam, la latina,
oni simple anstataŭigis la literon Kai
per la latina X.
Kaj kiam tio okazis,
kiam tiu dokumentaro estis latinigita,
ĝi fariĝis bazo por matematikaj lernolibroj
por preskaŭ 600 jarojn.
Kaj nun, ni havas la respondon al la demando:
Kial X reprezentas la nekonaton?
X reprezentas la nekonaton
ĉar la Hispanoj ne kapablas prononci la "Ŝ"-n,
(Ridoj)
kaj mi pensis, ke tio interesus vin.
(Aplaŭdoj)
Bone, mi okupiĝas pri aliaj aferoj krom Fiziko.
Fakte, nun plejparte pri aliaj aferoj.
Unu el ili estas la malproksimaj rilatoj inter homaj lingvoj.
Kaj la profesiaj, tradiciaj lingvistoj en Usono
kaj en Okcidenta Eŭropo plejparte provas distanciĝi
de kiu ajn prarilatigo, grandaj grupigoj,
grupigoj foraj en la tempo,
pli longa ol la familiaraj familioj.
Ili ne ŝatas tion; ili kredas ĝin strangaĵo. Mi ne kredas, ke tio estas strangaĵo.
Kaj estas kelkaj brilaj lingvistoj, ĉefe rusoj,
kiuj laboras pri tio ĉe Instituto Santa Fe kaj en Moskvo,
kaj mi ŝategus vidi kien tio kondukos.
Ĉu ĝi vere kondukos al unu sola pralingvo
antaŭ ĉirkaŭ 20 aŭ 25 mil jaroj?
Kaj se oni retroiros antaŭ tiu komuna pralingvo,
kiam supozeble estis konkurado inter pluraj lingvoj?
Kiom for tio okazis? Kiom for estiĝis la moderna lingvo?
Antaŭ kiom da dekmiloj da jaroj tio okazis?
Chris Anderson: - Ĉu vi havas supozon aŭ antaŭsenton pri la respondo al tio?
Bone, mi vetus, ke la moderna lingvo estas nepre pli antikva
ol kavernaj pentraĵoj, kavernaj gravuraĵoj kaj kavernaj skulptaĵoj
kaj dancospuroj en la mola argilo de kavernoj en Okcidenta Eŭropo
en la Aŭrignacia Periodo, antaŭ ĉ. 35 mil jaroj, aŭ pli frue.
Mi ne povas kredi, ke ili faris tion sen havi ankaŭ modernan lingvon.
Do mi vetus, ke la efektiva origino datas almenaŭ de tiu tempo kaj eble pli frue.
Sed tio ne signifas, ke ĉiu, aŭ multaj, aŭ plej multaj
inter la nuntempaj lingvoj ne povus eble deveni
de iu multe pli nova ol tio, ni diru antaŭ 20 mil jaroj,
aŭ pli-malpli tiom. Tion ni nomas botelkolo.
Bone, Philip Anderson eble pravis.
Vi eble scias pli pri ĉio ajn ol kiu ajn.
Do estis honoro. Dankon, Murray Gell-Mann.
< aplaŭdo >
Kontraŭleĝa Ganaa minejo, 150 futojn subtere.
En la ŝakto, varmo kaj polvo plenigas la aeron
kaj malfaciligas la spiradon.
Mi sentas la proksimecon de ŝvitantaj korpoj
preterpasantaj min, sed apenaŭ vidas.
Voĉojn mi aŭdas, sed precipe
regas en la ŝakto kakofonio de tusoj
kaj de ŝtono fendita per primitivaj iloj.
Kiel por la aliaj, flagretanta 
ĉipa poŝlampo estas ligita
al mia kapo per eluzita elastbando,
kaj mi apenaŭ eblas vidi la glitigajn branĉojn
subtenantajn la murojn de la trifutkvadrata truo
malsuprenanta centojn da futoj subtere.
Kiam ekglitas mia mano, mi subite memoras
ministon renkontitan tagojn antaŭe,
kiu glitfalis ĝisfunde de tiu ŝakto.
Kaj dum mi elvokas tiujn homojn,
ili ankoraŭ estas funde de tiu minejo,
sen pagado nek kompenso riskante siajn vivojn,
kaj ofte perdante ĝin.
Mi povis elgrimpi tiun truon kaj reiri hejme, 
sed ili probable
neniam sukcesos, ĉar sklaveco forrabis ilin.
Dum la lastaj 28 jaroj, mi dokumentis
indiĝenajn kulturojn el pli ol 70 landoj
sur ses kontinentoj, kaj en 2009, 
mi ricevis la grandan honoron
esti la sola prezentanto ĉe la Vankuvera 
estra konferenco pri paco.
Mi renkontis plurajn eksterordinarajn 
homojn tie, inter alie,
subtenanton de Liberigu la Sklavojn, 
neregistara organizado
kiu dediĉas sin al la forigo de moderna sklaveco.
Ni komencis paroli pri la temo,
kaj mi lernis multe pri ĝi,
ĉar kvankam mi jam konsciis pri ĝia ekzistado,
mi ne konis la gravecon de la problemo.
Parolinte kun li, mi sentis min konsternita
kaj vere honta pri mia propra nescio
koncerne tiun nuntempan abomenaĵon, kaj mi pensis:
se mi tiom malmulte scias, kiom da aliaj homoj 
ankaŭ vivas nesciante?
Tiu ideo fariĝis premobseso, kaj post kelkaj semajnoj,
mi veturis al Los-Anĝeleso por renkonti la estron
de Liberigu la Slavojn kaj proponi mian helpon.
Tiel komencis mia malkovro de nuntempa sklaveco.
Strange, plurajn el la koncernataj landoj mi jam vizitis.
Kelkajn mi eĉ konsideris kiel dua hejmo.
Tiutempe, tamen, mi iris tien elterigi 
terurajn sekretojn.
Laŭ prudenta takso, tramonde estas
pli ol 27 milionoj da sklavoj.
Estas duoble pli ol la nombro de Afrikanoj forkaptitaj
dum la tuta periodo de la transatlantika
sklava komerco.
Antaŭ 150 jaroj, sklavo por agrikulturo
kostis proksimume trioble la jara salajro
de usona laboristo.
En nuntempa mono, tio signifas pli-malpli 50 000$.
Tamen, hodiaŭ tutajn familiojn oni povas sklavigi
dum generacioj pro apenaŭ dekok-dolara ŝuldo.
Surprizege, sklaveco generas profitojn superantajn
13 miliardoj da dolaroj tutmonde ĉiun jaron.
Multajn homojn oni trompallogis
per malveraj promesoj pri bona edukado 
aŭ pli bona laboro;
anstataŭ, oni trudis ilin laboradi senpage
sub minacoj de perforto, kaj ili ne eblas eskapi.
La kampo de la hodiaŭa sklaveco estas komerco;
la varoj produktitaj de sklavoj havas valuton,
sed la sklavoj mem estas forĵetindaj.
Sklaveco ekzistas preskaŭ ĉie tra la mondo,
kvankam leĝoj punas ĝin en ĉiuj landoj.
En Barato kaj Nepalo, mi vizitis brikbakfornojn.
Stranga kaj konsterniganta spektaklo: ŝajnis
kvazaŭ vizito ĉe antikva Egiptio aŭ ĉe la Danta Infero
Ŝvitantaj en 130°F-temperaturoj,
viroj, virinoj, geinfanoj, tutaj familioj, fakte,
estis kovritaj de dika polvo.
Ĉiu stakigis brikojn sur sia kapo,
foje 18 entute, kaj portis ilin de la brulantaj fornoj
al ŝarĝaŭtoj atendantaj centojn da jardoj for.
Sensentigitaj pro monotoneco kaj elĉerpo,
ili laboras silente, plenumante tiun trudtaskon
16-17 horojn ĉiutage.
Ili ne paŭzas por manĝi nek trinki akvon,
kaj severa deshidratigo silentigas
la bezonon urini.
Tiel intensaj estis la varmego kaj polvo,
ke mia fotilo iĝis netuŝebla
kaj ĉesis funkcii. Ĉiu 20 minutoj,
mi devis kure reiri al nia vehiklo 
por purigi mian aparataron
kaj malvarmigi la tutaĵon kun la klimatizilo.
Dum tiuj paŭzoj, mi havis oportunon pensi
kiel mia fotilo estis multe pli bone taksita,
ol la tieaj homoj.
Returne ĉe la bakfornoj, mi sentis emon plori,
sed la aboliciisto apud mi kroĉis min je la brako
kaj flustris: «Lisa, ne faru tion. Nepre ne ĉi tie.»
Klarigante, li diris, ke elmontri emociojn
estas danĝerege en lokoj tiaj,
ne nur por mi, sed ankaŭ por la aliaj.
Mi ne povis helpi ilin rekte,
ne povis doni monon al ili.
Mi ne estis civitanino de tiu lando.
Mi riskintus malplibonigi ilian situacion.
Mi devis fidi
ke Liberigu la Sklavojn petos
al la Justico liberigi ilin,
kaj pri tio mi estis certa.
Miaflanke, nur hejme
mi povus esprimi mian animstaton.
En la Himalajo, mi trovis infanojn portantajn ŝtonojn
trans mejloj da monta tereno
ĝis ŝarĝaŭtoj, kiuj atendis sur malsupraj vojoj.
La grandaj tavoloj de ardezo pezis pli
ol la infanoj ilin portantaj,
kaj la etuloj hisis ilin de sur siaj kapoj
per tiuj krudaj iloj el bastonetoj, ŝnuroj
kaj ŝirita teksaĵo.
Spekti ion tiel emociegantan oni malfacile eltenas.
Kiel kontraŭbatali ion tiel insidan,
tamen potencan?
Kelkaj el ili, kiuj laboras 16-17 horojn tage senpage,
eĉ ne scias, ke ili estas sklavoj,
ĉar ili tion faris la tutan vivon.
Ili ne povas fari komparon al alia situacio.
Kiam tiuj vilaĝanoj depostulis sian liberecon,
la sklavestroj forbruligis iliajn domojn.
La vilaĝanoj posedis nenion alian;
ili estis konsternegitaj kaj volis rezigni,
sed la virino centre kuraĝigis ilin daŭrigi,
kaj la lokaj aboliciistoj
helpis ilin pagi la lukontrakton de propra ŝtonejo.
Nun, ili faras la saman elĉerpigantan laboron,
sed por ili mem, kontraŭ pago;
ili laboras propravolonte.
Aŭdante la vorton «sklaveco»
oni plejofte pensas pri trudprostituado.
Ĉar estas konata la problemo ĉirkaŭ la mondo,
oni avertis min, ke estos malfacile
por mi labori sekure
rilate al tiu specifa industrio.
En Katmanduo, akompanite de virinoj,
kiuj antaŭe laboris kiel seksosklavinoj, mi sekrete
malsupris malstreĉan ŝtuparon al malpura kelo
prilumita malforte per fluoreskaj lampoj.
Ne vere bordelo,
la loko pli similis al restoracio.
Restoracioj kun privatejoj, kiel oni nomas ilin
en tiu mondo, servas por trudprostituado.
En malgrandaj privatejoj, sklavoj,
virinoj, junaj geknaboj,
foje apenaŭ sepjaraj,
estas devigitaj amuzi la klientaron,
igi ĝin konsumi pli da manĝaĵoj kaj alkoholo.
Ĉiu ĉelaĉo estas malluma kaj malpura,
identigita per farbita nombro
sur la ligna muro.
La malliberuloj ofte suferas terurajn seksajn perfortojn
fare de la klientoj.
En la preskaŭa mallumo, mi memoras
kian fortegan timon mi sentis, kaj tiumomente,
mi nur povis imagi kion oni sentas sin
kaptite en infero tia.
Estis nur unu elirejo: la ŝtuparo, kiun mi ĵus uzis.
Neniu malantaŭa pordo.
Neniu fenestro sufiĉe granda por servi kiel eskapilo.
Tiuj malfeliĉuloj havas nenian eskaprimedon,
kaj konsiderante tiel malfacilan temon,
rimarkindas la fakto, ke sklaveco,
inklusive de seksŝakro, okazas ankaŭ en niaj landoj.
Miloj estas ensklavigitaj por agrikulturo,
en restoracioj, por hejma laborado,
kaj tiel plu.
Lastatempe, la ĵurnalo New York Times raportis,
ke inter 100 000 kaj 300 000 Usonaj infanoj
estas venditaj kiel seksaj sklavoj ĉiujare.
La problemo estas ĉie. Ni simple ne vidas ĝin.
La teksaĵindustrio ankaŭ estas kampo
pri kio oni ofte mencias trudlaboron.
Mi vizitis vilaĝojn en Barato, kie tutaj familioj
servis kiel sklavoj por la komerco de silko.
Jen portreto de familio.
La nigraj manoj estas tiuj de la patro;
la bluaj kaj ruĝaj apartenas al la filoj.
Ili miksas tinkturon en tiuj grandaj bareloj,
kaj merĝigas la silkon en la likvido ĝiskubute,
sed la tinkturo estas toksa.
Dank'al mia interpretisto, mi aŭdis pri ilia vivo.
«Nenian liberon ni havas», diris ili.
«Malgraŭ ĉio, ni esperas povi forlasi tiun domon iam,
kaj iri tie, kie oni pagos nin
por fari tiun laboron.»
Oni taksas, ke pli ol 4000 infanoj
laboras kiel sklavoj sur la lago Volta,
la plej granda artefarita lago en la mondo.
Kiam mi alvenis tie, mi tuj ĵetis rigardon,
kaj vidis familianojn, kiuj kune kaptis fiŝojn sur boato:
du pliaĝaj fratoj, kelkaj junuloj… tute normale, ĉu ne?
Ne. Ĉiuj estas sklavoj.
Oni forrabas la infanojn el iliaj familioj
kaj vendas ilin. Ili malaperas,
kaj oni trudas ilin laboradi senfine sur tiuj boatoj,
malgraŭ ke ili ne scipovas naĝi.
Tiu knabo estas okjara.
Li trembladis kiam proksimiĝis nia boato,
temante, ke ni sinkos sian kanueton. Li estis
paralizita pro la timo, ke kolizio pelpuŝos lin enakve.
La branĉoj de la merĝigitaj skeletsimilaj arboj
ofte kroĉas la fiŝnetojn, kaj oni ĵetas
lacegajn kaj terurigitajn infanojn en la lagon,
por ke ili malimplikigu la fadenojn.
Pluraj el ili dronas.
De kiam li povas memori, li estis trudita
laboradi sur la lago.
Terurite de sia estro, li ne kuraĝas fuĝi,
kaj ĉar oni traktis lin kruele lian tutan vivon,
li mem same traktas la pli junajn sklavojn,
kiujn li estras.
Mi renkontis tiujn knabojn je la kvina matene,
dum ili haŭlis la lastajn netojn,
sed ili estis laborantaj de la unua matene
en malvarma ventoblovata nokto.
Notinde estas, ke tiuj netoj pezas
pli ol mil pundoj kiam ili estas plenaj je fiŝoj.
Jen Kofi.
Oni savis lin de fiŝkaptista vilaĝo.
Mi renkontis lin en rifuĝejo kie Liberigu la Sklavojn
resanigas la viktimojn de la sklavkomerco.
Jen li estas, banante sin ĉe la puto,
verŝante grandajn sitojn da akvo sur sia kapo,
kaj la bona novaĵo estas ke,
dum ni estas tie ĉi parolante pri li,
Kofi nun loĝas ĉe sia familio,
kaj eĉ pli bone, sia familio ricevis vivgajnajn ilojn,
kiuj protektos la geinfanojn.
Kofi enkorpigas ĉiajn eblojn.
Kian celon li atingos ĉar iuj kontraŭbatalis sklavecon
kaj alkuris por helpi lin?
Mi estis veturanta sur vojo en Ganao
kun amikoj de Liberigu la Sklavojn
kiam aboliciisto, kiu sekvis nin per mopedo,
atingis nin kaj frapetis sur la fenestro.
Li petis, ke ni sekvu lin laŭ ĝangala vojstreko.
Fine de la vojo, li faris nin eliri la vehiklon
kaj foririgis la kondukiston.
Montrante apenaŭ videblan padon,
li diris: «Jen la pado; jen ĝi. Iru.» Ni eksekvis
la padon, flankenpuŝante la grimpoplantojn
blokantajn la vojon. Post unuhora marŝo, ni konstatis,
ke la padon ĵusaj pluvoj estis inundinta,
do mi levis mian fotilon super mian kapon
dum ni vadis en la akvo ĝisbruste.
Post du horoj pliaj, la serpenta pado
abrupte finis en senarbaro, kaj antaŭ ni
kuŝis truaro
granda kiel futbalejo.
En ĉiu truo laboradis sklavigitaj homoj.
Multaj virinoj havis infanojn strapitajn surdorse
dum ili orlavis,
vadante en akvo venenigita de hidrargo.
Oni uzas hidrargon por la ekstraktprocezo.
Tiuj ministoj laboras kiel sklavoj en ŝakto
en alia regiono de Ganao.
Kiam ili eliris el la ŝakto, ili estis ĝisoste trempitaj
de sia propra ŝvito.
Mi memoras iliajn lacajn sangostriajn okulojn,
ĉar multaj el ili estis restintaj subtere 72 horojn.
La ŝaktoj descendas ĝis 300 futojn subtere.
Tie, ili portas pezajn sakojn de ŝtonoj,
kiuj poste estos transportitaj alie, kie la ŝtonoj
estos pistitaj por ekstrakti oron.
Unuavide, la pistejo ŝajnas okupita de fortaj viroj,
sed pli atenta rigardo montras,
ke kelkaj malpli bonŝanculoj laboras periferie,
ankaŭ kun infanoj.
Ĉiuj estis trafitaj de vundoj, malsanoj kaj perfortoj.
Fakte, estas tre probable, ke tiu ĉi muskolulo
similos al tiu homo, suferanta pro tuberkulozo
kaj hidrarga venenado post kelkaj jaroj.
Jen Manuru. Kiam mortis lia patro, lia onklo
vendis lin por ke ankaŭ la nepo laboru en minoj.
Kiam mortis la onklo, Manuru surprenis lian ŝuldon
kio trudis lin plu sklavlabori.
Kiam mi lin renkontis, li estis laboranta tie
de 14 jaroj, kaj la vundo, kiun vi vidas ĉe lia kruro
rezultas el minakcidento. Ĝi estas tiel grava,
ke kuracistoj diris ke necesas amputo.
Eĉ pli aĉe, Manuru suferas pro tuberkulozo;
tamen oni trudas lin labori tage kaj nokte
en tiu ŝakto.
Malgraŭ ĉio, li revas pri liberigo
kaj edukado kun la helpo de lokaj aktivuloj
de Liberigu la Sklavoj,
kaj tiu rezoluteco,
spite grandegajn malfacilaĵojn,
plenigas min je admirego.
Mi volas forlevi la vualon kovrantan sklavecon.
Kiam mi enketis, mi kunportis
multajn kandelojn,
kaj kun la helpo de mia interpretisto,
mi klarigis al tiuj, kiujn mi fotis,
ke mi celas prilumi iliajn vivojn
kaj dramon, do kiam estis
sekure por mi kaj por ili,
mi faris tiujn fotojn.
Ili konsciis, ke tiuj bildoj estos viditaj
de homoj kiel vi tra la mondo.
Mi volis, ke ili sciu kiel ni estos atestantoj
pri ilia kondiĉo, kaj ke ni faros ĉion kion ni povos
por helpi ilin ŝanĝi ilian vivon.
Mi tutkore kredas, ke se ni vidas unuj la aliajn
kiel gefratojn, toleri teruraĵojn
kiel sklaveco iĝos malfacilege.
Tiuj bildoj ne estas pri problemoj. Ili estas pri homoj,
realaj homoj, kiel vi kaj mi.
Ili meritas la samajn rajtojn, dignecon
kaj respekton kiel ni.
Ne pasas tago sen ke mi ne pensas
pri multaj el tiuj mirindaj, mistraktitaj homoj,
kiujn mi havis la honoron renkonti.
Mi esperas, ke tiuj bildoj vekigos forton
en tiuj, kiuj vidos ilin, en homoj kiel vi,
kaj mi esperas ke tiu forto ekbruligos fajron
kiu rivelos la hidan vizaĝon de sklaveco.
Sen tiu lumo, la bestaĉo
plu restos kaŭrita en la ombro.
Koran dankon.
(Aplaŭdoj)
Mi volas konduki vin en alian mondon.
Mi volas paroli pri
45-jara historio pri amo
kun la malriĉuloj,
vivantaj per malpli ol dolaro tage.
Mi iris al elitisma, klaskonscia,
multekosta lernejo en Hindujo,
kiu preskaŭ fuŝis min.
Mi estis tute pretigita
por iĝi diplomato, instruisto, kuracisto...
mi povis elekti.
Mi ne aspektas tia, sed mi dum tri jaroj estis la nacia ĉampiono
de Hindujo pri kvarmurpilkado.
(Ridado)
La tuta mondo sterniĝis antaŭ mi.
Ĉio estis ĉe miaj piedoj.
Mi ne povis misfari ion.
Kaj tiam pro scivolemo
mi volis iri kaj vivi kaj labori
en vilaĝo.
En 1965 mi iris
al Biharo, kie en Hindujo regis la plej grava malsatego
kaj mi unuafoje vidis malsategon, morton,
homojn mortantajn pro malsatego.
Tio ŝanĝis mian vivon.
Mi revenis hejmen kaj
diris al mia patrino:
"Mi volas loĝi kaj labori en vilaĝo."
Mia patrino preskaŭ svenis.
(Ridado)
"Kio?"
La tuta mondo sterniĝas antaŭ vi, la plej bonaj postenoj estas je via dispono,
kaj vi volas iri labori en vilaĝo?
Ĉu vi fartas malbone?"
Mi diris: "Ne, mi ricevis la plej bonan edukon.
Ĝi pensigis min.
Mi volis redoni ion
laŭ mia propra maniero."
"Kion vi volas fari en vilaĝo?"
Sen posteno, sen mono,
sen sekureco, sen perspektivoj."
Mi diris: "Mi volas vivi tie kvin jarojn
kaj fosi akvoputojn."
"Ĉu fosi akvoputojn dum kvin jaroj?
Vi iris al la plej multekostaj lernejo kaj fakultato en Hindujo,
kaj vi volas fosi akvoputojn dum kvin jaroj?"
Ŝi longe ne plu parolis kun mi,
ĉar ŝi pensis, ke mi trompas la esperojn de mia familio.
Sed tiam mi interesiĝis
pri la eksterordinaraj scipovo kaj kapabloj
de tiuj tre malriĉaj homoj,
pri kio oni neniam aŭdas --
Tio neniam konstatata, respektata,
aŭ grandskale aplikata.
Kaj mi ekpensis komenci Nudpiedulan Fakultaton,
fakultaton nur por la malriĉuloj.
Tio, kion malriĉuloj konsideris grava,
kaj estus respegulata en la lecionoj.
Mi iris unuan fojon en tiun vilaĝon.
La pliaĝuloj venis al mi
kaj demandis: "Ĉu vi fuĝis pro la polico?"
Mi diris "Ne."
(Ridado)
"Ĉu vi malsukcesis en via ekzameno?"
Mi diris "Ne."
"Ĉu pro nericevo de registara posteno?". Mi diris "Ne."
"Kion vi do faras ĉi tie?"
Kial vi estas ĉi tie?
La eduka sistemo en Hindujo
ebligas al vi iri al Parizo, Nov-Delhio aŭ Zuriko.
Kion vi faras en ĉi tiu vilaĝo?
Ĉu misiris al vi io, kion vi ne volas diri al ni?"
Mi diris "Ne, mi vere volas komenci
fakultaton nur por malriĉuloj.
Kion malriĉuloj konsiderus grava, tio estus pritraktata en la fakultato."
Tial la plejaĝuloj donis min ege prudentajn kaj profundajn konsilojn.
Ili diris: "Ni petas,
ne venigu iun kun grado kaj kvalifiko
en vian fakultaton."
Ĝi do estas la sola fakultato en Hindujo,
kie oni kun doktora aŭ magistra grado
estus malkvalifata.
Vi devas esti strangulo aŭ elĵetito aŭ marĝenigito
por veni al nia fakultato.
Vi devas labori per viaj manoj.
Vi komprenu la dignecon de laboro.
Vi montru, ke vi havas kapablon, kiun vi povas oferi al la komunumo,
kaj kiu liveras servon al la komunumo.
Ni do komencis la Nudpiedulan Fakultaton,
kaj ni redifinis profesiecon.
Kio estas profesiulo?
Profesiulo estas iu,
kiu havas kombinaĵon de kompetento,
konfido kaj kredo.
Fontoserĉanto estas profesiulo.
Tradicia akuŝistino
estas profesiulino.
Tradicia potfaranto estas profesiulo.
Tiuj tutmonde estas profesiuloj.
Vi trovas ilin tutmonde en ajna nealirebla vilaĝo.
Kaj ni pensis, ke tiuj homoj estu antaŭenigataj
kaj montru, ke la scipovo kaj kompetentoj, kiujn ili havas,
estas universalaj.
Tiu scipovo estu uzata, aplikata,
kaj montrata al la ekstera mondo -
tiuj scipovo kaj kompetentoj
havas praktikan utilon, eĉ hodiaŭ.
La fakultato funkcias
laŭ la vivostilo kaj laborstilo de Mahatmo Gandhi.
Oni manĝas surplanke, dormas surplanke, laboras surplanke.
Ne estas kontraktoj, ne kontraktoj skribitaj.
Oni povas resti ĉe mi dum 20 jaroj, aŭ foriri morgaŭ.
Neniu povas gajni pli ol 100 dolarojn monate.
Kiu volas monon, ne venu al Nudpiedula Fakultato.
Sed se oni venas por la laboro kaj la defio,
oni venu al Nudpiedula Fakultato.
Tio estas, kie ni deziras, ke oni kreu kaj elprovu ideojn.
Kian ajn ideon oni havas, oni venu elprovi ĝin.
Ne gravas malsukcesi.
Batata, kontuzita, oni rekomencas.
Ĝi estas la sola fakultato, kie la instruisto estas la lernanto
kaj la lernanto estas la instruisto.
Ĝi estas la sola fakultato, kie ni ne donas certigilon.
Oni estas diplomata de la komunumo, kiun oni servas.
Oni ne bezonas paperon pendigotan sur la muron
por montri, ke oni estas inĝeniero.
Kiam mi diris tion,
ili diris: "Montru al ni, ke tio eblas. Kion vi faros?
Ĉio ĉi estas nur babilaĵo, se vi ne povas praktike montri ĝin.".
Ni konstruis la unuan Nudpiedulan Fakultaton
en 1986.
Ĝi estas konstruita de 12 nudpiedaj arkitektoj,
kiuj scipovas nek legi nek skribi.
Ĝi kostis 16 dolarojn por kvadratmetro.
150 homoj loĝis tie kaj laboris tie.
Ili ricevis la Premion Aga Khan en 2002.
Sed tiam oni suspektis, ke estis arkitekto malantaŭ ĝi.
Mi diris "Jes, diplomita arkitekto desegnis la planojn,
sed fakte la nudpielulaj arkitektoj konstruis la fakultaton."
Ni estas la solaj, kiuj devis redoni la 50.000-dolaran premion,
ĉar ili ne kredis nin.
Ni pensis, ke ili komencas kalumnian kampanjon
kontraŭ la nudpiedulaj arkitektoj de Tilonio.
Mi demandis al arbaristo -
altedukita, per dokumentoj kvalifikita spertulo -
Mi diris: "Kion oni povas kultivi en ĉi tiu loko?"
Li ekrigardis la grundon kaj diris: "Forgesu ĝin. Nenion.
Ĝi valoras neniom.
Senakva, roka grundo."
Mi estis iom en embaraso.
Kaj mi diris: "En ordo, mi iros al la maljunulo en la vilaĝo
por demandi: "Kion mi povas kultivi en tiu ejo?"
Li kviete rigardis min kaj diris:
"Kultivu ĉi tion tiel ĉi kaj tiel, kaj vi sukcesos."
Jen kiel ĝi aspektas hodiaŭ.
Mi iris sur la tegmenton,
kaj ĉiuj virinoj diris: "Foriru.
Viroj foriru, ĉar ni ne volas dividi tiun teĥnikon kun viroj.
Ni igas la tegmenton akvorezista."
(Ridado)
Per iom da kansukero, iom da urino
kaj iom da aliaj aĵoj, kiujn mi ne konas.
Sed la akvo ne trairas.
Ekde 1986 ĝi ne trairas.
Tiun teĥnikon la virinoj ne volas dividi kun la viroj.
(Ridado)
Ĝi estas la sola fakultato,
kiu plene funkcias per sunenergio.
La tuta energio venas de la suno.
45-kilovataj paneloj sur la tegmento.
Ĉio funkcios per la suno en la venontaj 25 jaroj.
Dum la suno brilas,
ni ne havos problemon pri energio.
Sed belas,
ke ĝi estas instalita
de pastro, hindua pastro,
kiu havis nur ok jarojn da baza eduko -
kiu neniam plu studis, neniam iris al fakultato.
Li scias certe pli pri sunenergio
ol iu ajn en la mondo.
Nia manĝaĵo
estas kuirita per sunenergio.
Sed la homoj, kiuj konstruis tiun sunan kuirfornon,
estas virinoj,
nelegipovaj virinoj,
kiuj fakte konstruas
la plej altnivelan sunan kuirfornon.
Ĝi estas parabola aŭtonoma sunforno.
Bedaŭrinde ili estas preskaŭ duongermanecaj,
tiel precizaj ili estas.
(Ridado)
Vi neniam trovos hindajn virinojn tiel precize laborantajn.
Tiu forno estas pretigita
ĝis la lasta centimetro.
Ni preparas 60 manĝojn dufoje en tago
per sunkuirado.
Ni havas dentiston --
nelegipovan avinon kiel dentiston.
Ŝi nun prizorgas la dentojn
de 7 mil infanoj.
Nudpiedula teĥnikaro:
en 1986 -- neniu inĝeniero, neniu arkitekto elpensis tion -
sed ni kolektas pluvakvon de la tegmentoj
Vere malmulta akvo estas malŝparata.
Ĉiuj tegmentoj estas subtere konektitaj
al rezervujo de 400 mil litroj,
Neniom da akvo malŝpariĝas.
Se ni havos 4 jarojn da sekeco, ni ankoraŭ havos akvon en la ejo,
ĉar ni kolektas pluvakvon.
60 elcentoj de la infanoj ne iras al lernejo,
ĉar ili vartu bestojn -
ŝafojn, kaprojn --
kaj plenumu hejmajn taskojn.
Ni komencis vesperan lernejon
por la infanoj.
Per tiuj vesperaj lernejoj de Tilonia
pli ol 75 mil infanoj trairis tiujn vesperajn lernejojn,
por la facilo de la infano,
ne por la facilo de la instruisto.
Kaj kion ni instruas en tiuj lernejoj?
Demokration, civitanecon,
kiel oni mezuras kampon,
kion oni faru, kiam oni estas arestata,
kion oni faru, kiam besto malsanas.
Tion ni instruas en vesperlernejoj.
Sed ĉiuj lernejoj estas sunenergie prilumataj.
Ĉiun kvinan jaron
ni organizas voĉdonadon.
Infanoj ses- ĝis 14-jaraj
partoprenas en demokratia proceso,
kaj elektas ĉefministron.
La ĉefministro estas 12-jara.
Ŝi vartas 20 kaprinojn matene,
sed vespere ŝi estas ĉefministro.
Ŝi havas kabineton kun
ministro pri edukado, ministro pri energio, ministro pri sano.
Ili kontrolas kaj gvidas
150 lernejojn kun 7000 infanoj.
Ŝi gajnis la Mondan Premion por infanoj antaŭ kvin jaroj,
kaj ŝi iris al Svedujo.
Estis la unua fojo, ke ŝi forlasis sian vilaĝon.
Ŝi neniam estis en Svedujo.
Ŝi tute ne estis blindumita per tio, kio okazis.
La reĝino de Svedujo turnis sin al mi dirante
"Ĉu vi povas demandi al tiu infano, de kie venas ŝia memkonfido?
Ŝi aĝas nur 12 jarojn,
kaj ŝi estas blindumita de nenio."
La knabino sidis maldekstre de ŝi,
turnis sin al mi kaj rigardis la reĝinon rekte en la okulojn
dirante "Bonvolu diri al ŝi, ke mi estas la ĉefministro."
(Ridado)
(Aplaŭdo)
Kie la procento da nelegipoveco tre altas,
ni uzas pupteatron.
Pupoj estas nia maniero komuniki.
Jen Jokhim Chacha,
kiu aĝas 300 jarojn.
Li estas mia psikanalizisto. Li estas mia instruisto.
Li estas mia kuracisto. Li estas mia advokato.
Li estas mia donacanto.
Li zorgas pri monkolektado,
solvas miajn disputojn.
Li solvas miajn problemojn en la vilaĝo.
Se estas streĉiteco en la vilaĝo,
se la ĉeesto en la lernejoj malkreskas
se estas malkonsento inter la instruisto kaj gepatroj,
la pupo kunvokas la instruiston kaj la patr(in)on antaŭ ĉiuj vilaĝanoj
kaj diras: "Premu la manojn unu al alia.
La ĉeesto ne malpliiĝu."
Tiuj pupoj
estas faritaj el reuzitaj raportoj de Monda Banko.
(Ridado)
(Aplaŭdo)
Tiun malcentralizitan, senmistikigitan alproksimiĝon
por sunelektrigi vilaĝojn
ni jam disvastigis en la tuta Hindujo
de Ladakh ĝis Butano --
Ĉiuj vilaĝoj estas sunenergiitaj
de homoj trejnitaj.
Kaj ni iris al Ladakh,
kaj ni petis tiun virinon
ĉe minus 40 veni eksteren tra la tegmento,
ĉar la domo ĉiuflanke enneĝiĝis.
Ni demandis al tiu virino:
"Kiu estis la profito por vi
el sunenergio?"
Ŝi iom pensis kaj diris:
"Estas la unua fojo, ke mi povas vidi la vizaĝon de mia edzo dumvintre."
(Ridado)
Ni iris al Afganujo.
Leciono, kiun ni lernis en Hindujo,
estas tio, ke viroj ne edukeblas.
(Ridado)
Viroj estas senripozaj,
viroj ambicias,
viroj devigite moveblas
kaj ili ĉiuj volas certigilon.
(Ridado)
Tutmonde oni havas tiun emon
de viroj voli certigilon.
Kial? Ĉar ili volas forlasi la vilaĝon
kaj iri serĉi laborpostenon en urbo.
Ni trovis grandiozan solvon:
trejni avinojn.
Kio estas la plej bona maniero komunikadi
en la nuna mondo?
Ĉu televido? Ne.
Ĉu telegrafo? Ne.
Ĉu telefono? Ne.
Rakontu ĝin al virino.
(Ridado)
(Aplaŭdo)
Ni unuafoje iris al Afganujo,
ni elektis tri virinojn
kaj diris "Ni volas kunirigi ilin al Hindujo."
Ili diris: "Ne eblas. Ili eĉ ne rajtas eliri el siaj propraj ĉambroj,
kaj vi volas irigi ilin al Hindujo."
Mi diris: "Mi koncedas. Mi ankaŭ kunirigos la edzojn."
Mi do kunirigis ankaŭ la edzojn.
Kompreneble la virinoj estis multe pli inteligentaj ol la viroj.
Kiel ni ŝanĝis tiujn virinojn
en ses monatoj?
Gestolingve.
Oni ne elektu skribitan lingvon.
Oni ne elektu parolatan lingvon.
Oni uzu gestolingvon.
Ene de ses monatoj
ili povas iĝi sunenergiaj inĝenieroj.
Ili reiras kaj provizas sian propran vilaĝon per sunelektro.
Tiu virino reiris
kaj sunelektrigis la unuan vilaĝon,
kaj starigis laborgrupon.
La unuan sunelektrigon de Afganuja vilaĝo en
faris tiuj tri virinoj.
Tiu virino
estas eksterordinara avino.
55-jara, ŝi sunenergiis 200 domojn por mi en Afganujo.
Ili ne disfalis.
Ŝi parolis kun inĝenierada departemento en Afganio
kaj klarigis al la departementestro
la diferencon inter alternativa kaj kontinua kurento.
Li ne sciis ĝin.
Tiuj tri virinoj trejnis 27 pliajn virinojn.
kaj sunelektrigis 100 vilaĝojn en Afganujo.
Ni iris al Afriko,
kaj ni faris la samon.
Ĉiuj tiuj virinoj el ok aŭ naŭ landoj sidas kune ĉirkaŭ tablo
ĉiuj interparolas ne komprenante vorton,
ĉar ili ĉiuj parolas malsaman lingvon.
Sed ilia korpa lingvo grandiozas.
Ili parolas unu kun la alia
kaj iĝas sunenergiaj inĝenieroj.
Mi iris al Sieraleono.
Tiu ministro plennokte veturis
tra tiu vilaĝo.
Li revenis, eniris en la vilaĝon, diris "Nu, kio okazas?"
Ili diris "Tiuj du avinoj ..."
"Avinoj?" La ministro ne povis kredi, kio okazis.
"Kien ili iris?" "Ili iris al Hindujo kaj revenis."
Li iris rekte al la prezidanto.
Li diris: "Ĉu vi scias, ke estas sunelektrigita vilaĝo en Sieraleono?"
Li diris: "Ne." La postan tagon duono de la kabineto iris al la avinoj.
"Kio pluiris la afero?"
Li alvokis min kaj diris, " Ĉu vi povas trejni 150 avinojn por mi?"
Mi diris "Ne mi, s-ro prezidanto.
Sed ja la avinoj kapablas fari tion."
Li konstruis por mi la unuan Nudpiedulan trejnocentron en Sieraleono.
150 avinoj estis trejnitaj en Sieraleono.
Gambio:
Ni iris elekti avinon en Gambio.
Mi iris al ĉi tiu vilaĝo.
Mi sciis, kiun virinon mi volis havi.
La komunumo kunvenis kaj diris "Prenu tiujn du virinojn."
Mi diris: "Ne, mi volas preni ĉi tiun virinon."
Ili diris: "Kial? Ŝi ne scipovas la lingvon. Vi ne konas ŝin."
Mi diris: "Mi ŝatas ŝian korpan lingvon. Mi ŝatas ŝian parolmanieron."
"Malfacila edzo; ne eblas."
Mi petis venigi la edzon. Li venis.
Paradema politikisto kun poŝtelefono en sia mano. "Ne eblas."
"Kial ne?" "La virino, vidu, kiel bela ŝi estas."
Mi diris "Jes, ŝi estas belega."
"Kio okazos, se ŝi forkuras kun hinda viro?"
Tio estis lia plej granda timo.
Mi diris "Ŝi estos feliĉa. Ŝi vokos vin poŝtelefone."
Ŝi iris kiel avino
kaj revenis kiel tigrino.
Ŝi eliris el la aviadilo
kaj parolis al la gazetaro, kvazaŭ ŝi estus veterano.
Ŝi pritraktis la nacian gazetaron,
ŝi iĝis stelulino.
Kaj kiam mi revenis post ses monatoj, mi diris "Kie estas via edzo?"
"Ho! ie. Ne gravas."
(Ridado)
Sukcesa historio.
(Ridado)
(Aplaŭdo)
Mi resumos dirante,
ke mi pensas, ke ne necesas serĉi malproksime por solvoj.
Serĉu solvojn proksime.
Aŭskultu al homoj. Ili havas la solvojn por vi.
Ili troveblas ĉie en la mondo.
Eĉ ne necesas maltrankviliĝi.
Ne aŭskultu al la Monda Banko, aŭskultu al homoj en la praktiko.
Ili havas ĉiujn solvojn de la mondo.
Mi finos per citaĵo de Mahatmo Gandhi:
"Unue oni ignoras vin,
sekve ili mokas vin,
sekve ili kontraŭbatalas vin,
kaj tiam vi venkas."
Dankon.
(Aplaŭdo)
Planedaj sistemoj ekster la nia
estas kiel foraj urboj, kies lumojn ni vidas trembrili,
sed kies stratojn ni ne povas surpromeni.
Tamen studante tiujn flagretantajn lumojn
ni povas malkovri kiel steloj kaj planedoj interagas
por krei siajn ekosistemojn
kaj establi kondiĉojn favorajn por vivo.
En ĉi tiu vidaĵo de Tokio
mi kaŝis datumojn
de la plej nova satelita teleskopo serĉanta planedojn,
nome, la Keplero misio.
Ĉu vi povas vidi ĝin?
Jen kie.
Tie estas nur eta ĉielero kiun Keplero inspektas,
kie ĝi serĉas planedojn,
mezurante la lumon de pli ol 150000 steloj,
ĉiuj samtempe, ĉiun duonhoron,
kaj ege precize.
Kion ni serĉas
estas eteta febliĝo de la lumo
kiun kaŭzas planedo antaŭpasanta unu el tiuj steloj
tiel barante iom da stela lumo atingi nin.
Dum nur du jaroj da serĉado
ni trovis pli ol 1200
eblajn novajn planedsistemojn ĉirkaŭ aliaj steloj.
Por doni al vi komparon:
serĉante dum la lastaj 20 jaroj
ni estis trovintaj nur ĉ. 400,
antaŭ la Keplera misio.
Kiam ni malkovras ĉi tiujn etajn febliĝojn de la lumo,
ni povas ekkoni multajn detalojn.
Ne nur ni povas certiĝi ke tie troviĝas planedo,
sed ankaŭ kiom ĝi grandas
kaj kiom ĝi distancas de sia suno.
Tiu distanco tre gravas
ĉar ĝi sciigas al ni
kiom da lumo entute la planedo ricevas.
Tiu distanco kaj tiu lumkvanto gravas,
ĉar estas iom kiel vi aŭ mi sidante ĉirkaŭ tendarfajro:
oni deziras esti proksima al la fajro por varmiĝi,
sed ne tiom proksima
ke oni rostiĝas aŭ brulas.
Tamen, eblas malkovri pliajn aferojn pri la loka suno
ol nur la kvanto da lumo entute ricevata.
Mi montros kial.
Jen nia stelo. Tiu estas nia Suno.
Montrita ĉi tie laŭ videbla lumo.
Temas pri la lumo videbla per homaj okuloj.
Rimarku ke ĝi tute similas
al la fama flava pilko,
tiun Sunon, kiun ni ĉiuj desegnis infanaĝe.
Sed rimarkindas io aldona,
rimarku ke la vizaĝo de la Suno
havas makulojn.
Tiujn makulojn oni nomas sunmakuloj
kaj ili estas nur unu el la manifestaĵoj
de la magneta kampo de la Suno.
Ankaŭ ili kaŭzas variadon de la stela lumo.
Kaj ni povas mezuri tion
ege precize per Keplero kaj rekoni iliajn efikojn.
Tamen tiuj estas nur la pinto de glacimonto.
Se niaj okuloj povus vidi UV aŭ X radiojn,
ni vere vidus
dinamikajn kaj dramajn efikojn
de la magneta aktivo de nia Suno,
aferoj kiuj okazas simile ĉe aliaj steloj.
Pripensu, eĉ kiam ekstere estas nube,
ĉi tiuj eventoj okazadas
en la ĉielo super vi tuttempe.
Tial, kiam ni volas kompreni ĉu planedo estas loĝebla,
ĉu ĝi povus gastigi vivon,
ni volas scii ne nur kiom da lumo ĝi ricevas
kaj kiom varma ĝi estas,
sed ankaŭ pri ĝia kosma vetero,
pri ĝia altenergia enradiiĝo,
la UV kaj X radioj
kaŭzitaj de ĝia stelo
kiuj radie banas ĝin.
Do, ni ne vere povas vidi
planedojn ĉirkaŭ aliaj steloj
samdetale kiel ni observas
aliajn planedojn en nia propra sunsistemo.
Jen Venuso, Tero kaj Marso,
tri planedoj de nia sunsistemo pli-malpli samgrandaj,
sed nur unu el ili
vere taŭgas por agrable vivi.
Sed dume, kion ni povas fari,
estas mezuri la lumon eliĝantan el la steloj
kaj kompreni la rilaton
inter la planedoj kaj iliaj ĉirkaŭirataj steloj
por eltiri la indikojn
pri planedoj kiuj povus esti bonaj lokoj
por malkovri vivon en la universo.
Keplero ne trovos planedon
ĉirkaŭ ĉiuj steloj kiujn ĝi inspektas.
Sed vere ĉiu mezuro, kiun ĝi faras,
estas altvalora,
ĉar ĝi instruas nin
pri la rilato inter steloj kaj planedoj,
kaj pri tio, ke estas la sunlumo
kiu ĉefe ebligas
la estiĝon de vivo en la universo.
Kepler estas la teleskopo, la ilo kiu observadas,
sed estas ni, vivaĵoj, kiuj estas la serĉantoj.
Dankon.
(Oni aplaŭdas)
Mi estas ludantino, do mi ŝatas havi celojn.
Mi ŝatas specialajn misiojn kaj sekretajn celojn.
Do jen mia speciala misio por ĉi tiu prelego:
Mi provos plilongigi la vivdaŭron
de ĉiu homo en ĉi tiu ejo
je sep kaj duona minutoj.
Vere, vi vivos je sep kaj duona minutoj pli longe
ol vi vivus alikaze
nur ĉar vi spektas ĉi tiun prelegon.
Bone, iuj el vi ŝajnas iom skeptikaj.
Tio estas en ordo, ĉar jen -
mi havas matematikon por pruvi ke tio eblas.
Kaj ĝi ne tre sencos nun.
Mi klarigos ĉion tion poste,
nur atentu pri la numero je la subo:
plus 7.68245837 minutoj
tio estos mia donaco por vi se mi sukcesos mian mision.
Kaj vi havas sekretan mision ankaŭ.
Via misio estas elpensi kiel vi volas pasigi viajn
kromajn sep kaj duonan minutojn.
Kaj mi pensas ke vi devus fari ion nekutiman dum ili,
ĉar ili estas bonusaj minutoj. Vi ne havintus ilin ĉiukaze.
Ĉar mi estas lud-kreisto, vi eble pensas:
"Mi scias kion ŝi volas ke ni faru kun tiuj minutoj,
ŝi volas ke ni pasigu ilin ludante."
Kaj tio estas tute senca supozo,
konsiderante ke mi sufiĉe kutimas kuraĝigi homojn
pasigi pli da tempo ludante.
Ekzemple en mia unua TED-prelego
mi proponis ke ni kiel planeto pasigu 21 miliardojn da horoj
semajne ludante videoludojn.
21 miliardoj da horoj estas multe da tempo.
Tiom multe da tempo, ke fakte la plej ofta nedezirata reago
kiun mi aŭdis de homoj en la tuta mondo
ekde kiam mi faris tiun prelegon, estis:
Jane, ludoj estas bona afero, sed ĉu sur via mortlito
vi vere deziros ke vi pasigintu pli da tempo ludante Angry Birds?
La opinio estas tiom oftega - ke ludoj estas tempoperdo
kiun ni bedaŭros - ke mi aŭdas ĝin vere ĉie.
Ekzemple, vera rakonto: Nur antaŭ kelkaj semajnoj
taksiŝoforo, eksciinte ke mi kaj mia amiko estis en la urbo
por ĉeesti konferencon de ludkreantoj,
turniĝis kaj diris - kaj mi citas -
"Mi malamas ludojn. Perdo de vivo. Imagu kiam venos la fino de via vivo
kaj vi bedaŭros tiun tempon."
Mi volas trakti tiun problemon serioze.
Mi celas, mi volas ke ludoj estu povo de bono en la mondo.
Mi ne volas ke ludantoj bedaŭru la tempon pasigitan ludante,
tempon kiun mi kuraĝis ili pasigi tiel.
Do, mi pensadis pri tiu ĉi demando
Kiam ni estos en nia mortlito, ĉu ni bedaŭros
la tempon pasigitan ludante?
Tio ĉi eble surprizos vin, sed evidentiĝas
ke fakte ekzistas sciencaj esploroj pri tiu demando.
Vere. Hospic-laborantoj
la homoj kiu zorgas pri ni je la fino de niaj vivoj,
antaŭnelonge publikigis raporton pri la plej ofte esprimitaj bedaŭroj
kiujn homojn havas kiam ili estas laŭvorte sur la mortlito.
Kaj tion mi volas kundividi kun vi hodiaŭ -
la plej oftaj bedaŭroj de la mortantoj.
Unue: Mi deziras ke mi ne laborintu tiom multe.
Due: Mi deziras ke mi restintu en kontakto kun miaj geamikoj.
Trie: Mi deziras ke mi permesintu al mi esti pli feliĉa.
Kvare: Mi deziras ke mi kuraĝintu esprimi mian veran memon.
Kaj kvine: Mi deziras ke mi vivintu vivon de miaj revoj,
anstataŭ kion aliaj atendis de mi.
Laŭ mia scio neniu diris al la hospiclaborantoj
"Mi deziras ke mi pasigintu pli da tempo ludante",
sed kiam mi aŭdas tiujn ĉi kvin bedaŭrojn de la mortantoj,
mi aŭdas la kvin plej oftajn homajn deziregojn
kiujn ludoj fakte helpas plenumi.
Ekzemple, "se mi ne laborintus tiom multe"
Por multaj tio signifas: Mi deziras ke mi pasigintu
pli da tempo kun mia familio, kun miaj kreskantaj infanoj.
Ni ĉiuj scias ke komuna ludado havas egajn
familiajn avantaĝojn.
Nova esploro de la Lernejo de Familia Vivo
de la Brighama Juna Universitato raportis ke gepatroj
kiuj pasigas pli da tempo ludante videoludojn kun siaj infanoj
havas multe pli fortan realvivan rilaton kun ili.
"Se mi restintus en kontakto kun miaj geamikoj"
Ja centoj da milionoj da homoj
uzas sociajn ludojn kiel FarmVille aŭ Words With Friends
por resti en ĉiutaga kontakto kun siaj realvivaj amikoj kaj familio
Nova esploro de la MIĉigana Universitato montris
ke tiuj ĉi ludoj estas ege potencaj
iloj por rilat-organizado.
Ili helpas al ni resti konektikaj kun homoj en nia socia reto
de kiuj ni alikaze distanciĝus
se ni ne ludus kune.
Mi permesintu al mi esti pli feliĉa.
Nu, ĉi tie mi ne povas ne pensi pri la inovativaj klinikaj esploroj
faritaj ĉe la Orient-Kalifornia Universitato
kiuj montris ke retaj ludoj povas pli efiki
ol medikamentoj por kuraci klinikan anksion kaj deprimiĝon
Nur 30 minutoj de retludado ĉiutage
sufiĉis por krei egajn humor-plibonigojn
kaj longdaŭran plialtigon de feliĉo.
Mi havintu la kuraĝon esprimi mian veran memon.
Nu, avataroj estas maniero esprimi niajn verajn memojn,
nian plej heroan, idealigitan version de kiu ni povas iĝi.
Vi povas vidi tion en tiu ĉi portreto de Robbie Cooper
pri ludanto kaj sia avataro.
Kaj la Universitatao de Stanford esploris dum jam 5 jaroj
por dokumenti kiel ludi ludon kun idealigita avataro
ŝanĝas kiel ni pensas kaj agas en realvivo,
igante nin pli kuraĝaj, ambiciaj,
sindediĉaj al niaj celoj.
Mi permesintus min vivi kiel mi revis,
kaj ne kiel aliaj atendis de mi.
Ĉu ludoj faras tion? Mi ne certas,
tial mi lasis demandsignon, Super Mario demandsignon
Kaj ni revenos al tio.
Sed nun, eble vi sindemandas,
kiu estas tiu ĉi lud-kreanto por paroli al ni
pri mortlitaj bedaŭroj?
Kaj veras, mi neniam laboris en hospico,
mi neniam estis en mia mortlito.
Sed antaŭnelonge mi pasigis 3 monatojn lite, dezirante morti.
Vere dezirante morti.
Nun lasu min rakonti tion.
Estis antaŭ tri jaroj, kiam mi batis mian kapon kaj ekhavis malversacion.
La malversacio ne resaniĝis bone,
kaj post 30 tagoj mi daŭre havis simptomojn kiel senĉesan kapdoloron,
naŭzon, vertigon, memorperdon, mensan nebulon.
Mia kuracisto diris ke por sanigi mian cerbon,
mi devas ripozigi ĝin.
Do mi devis eviti ĉion, kio vekis miajn simptomojn.
Por mi tio signifis ne legi, ne skribi, ne videoludi,
ne labori aŭ retpoŝti, ne kuri, ne alkoholo, ne kafeino.
Nome -- kaj mi pensas ke vi vidas kien tio iras --
neniu kialo por vivi.
Klare tio volas esti amuza,
sed serioze, sinmortiga elpensado estas sufiĉe kutima
kun traŭmataj damaĝoj de la cerbo.
Okazas al unu el tri, kaj ĝi okazis al mi.
Mia cerbo ekdiris al mi, Jane, vi volas morti.
Ĝi diris, vi neniam pliboniĝos.
Ĝi diris, la doloro neniam finiĝos.
Kaj tiuj voĉoj iĝis tiom insistaj kaj konvinkaj
ke mi ekis prave timi por mia vivo,
kaj tio estas la tempo kiam mi diris al mi post 34 tagoj
kaj mi neniam forgesos la momenton
mi diris, aŭ mi memmortigos
aŭ mi transformos tion al ludo.
Do, kial ludo?
Mi sciis el pli ol dekjara esplorado pri la psiĥologio de ludoj
ke kiam ni ludas -- kaj tio estas en la scienca literaturo --
ni alfrontas durajn defiojn pli kreive,
persiste, optimisme,
kaj ni pli verŝajne dialogas kun aliuloj por helpo.
Kaj mi volis porti tiujn trajtojn de ludanto al mia realviva defio,
do mi kreis kuracigan rolludon
"Jane la Murdisto de la Malversacioj".
Tio iĝis mia nova sekreta identeco,
kaj la unua afero, kiun mi faris kiel murdisto
estis alvoki mian ĝemelinon -- mi havas ĝemelinon, Kelly --
kaj diri al ŝi, mi ludas por kuraci mian cerbon,
kaj mi volas ke vi ludu kun mi.
Tio estis plu facila maniero por peti helpon.
Ŝi iĝis mia unua aliancano en la ludo,
mia edzo Kiyash aliĝis poste,
kaj kune ni identigis kaj batalis la "malbonulojn".
Tiuj estas ĉio kio povus veki miajn simptomojn,
kaj tiel malrapidigi la resaniĝon,
kiel brilaj ludoj kaj homplenaj spacoj.
Ni ankaŭ kolektis kaj aktivigis "ŝaltilojn".
Tiuj estis ĉio kion mi povintus fari eĉ en la malplej bonaj tagoj
por farti nur iomete pli bone,
nur iomete produktiva.
Aferoj kiel dorloti mian hundon dum 10 minutoj,
aŭ ellitiĝi kaj promeni ĉirkaŭ la kvartalo nur unufoje.
Kaj la ludo estis tiom simpla:
surpreni sekretan identecon, varbi aliancanojn,
venki la malbonulojn, aktivigi la ŝaltilojn.
Sed eĉ per tiom simpla ludo,
en nur du tagoj ekde la komenco,
tiu nebulo de deprimiĝo kaj anksio
foriris. Simple estingiĝis. Tio ŝajnis miraklo.
Ĝi ne estis mirakla kuracilo por kapdoloroj,
aŭ la mensaj simptomoj.
Tiuj daŭris dum pli ol jaro,
kaj estis la malplej facila jaro de mia vivo ĝis nun.
Sed eĉ kiam mi ankoraŭ havis la simptomojn,
eĉ kiam mi daŭre havis doloron, mi ĉesis suferi.
Kio okazis poste pri la ludo mirigis min.
Mi metis kelkajn blogaĵojn kaj videojn en la reto,
klarigante kiel ludi.
Sed ne ĉiuj havas malversacion, klare,
ne ĉiuj volas esti "la murdisto",
do mi renomis la ludon SuperBetter.
Kaj tuj mi ekaŭdis de homoj el la tuta mondo
kiuj surprenis sian sekretan identecon,
varbis siajn aliancanojn, kaj iĝis "supere pli bonaj"
alfrontante defiojn kiel kanceron kaj kronikan doloron,
deprimiĝon kaj malsanon de Crohn.
Homoj estis eĉ ludantaj por finstadiaj malsanoj kiel SLA.
Kaj mi povus diri el iliaj mesaĝoj kaj videoj
ke la ludo helpis ilin same
kiel helpis min.
Ili parolis pri sento de pliforteco kaj kuraĝo.
Ili parolis pri pli bona kompreno el amikoj kaj familianoj.
Kaj ili eĉ parolis pri sento de plifeliĉo,
eĉ se ili havis doloron, eĉ se ili alfrontis
la malplej facilajn defiojn de siaj vivoj.
Kio estis okazanta? Mi celas, en mia kazo, tiutempe.
Kiel povis ludo tiom sensignifa interveni tiom forte,
je cirkonstancoj tiom seriozaj, foje eĉ aferoj de vivo aŭ morto?
Se tio ne funkciintus por mi,
mi neniam pensus ke eblas.
Oni trovis ke ekzistas scienca bazo ankaŭ ĉi tie.
Kelkaj homoj sentiĝas pli fortaj kaj pli feliĉaj post traŭmata evento.
Kaj tio estas, kio estis okazanta al ni.
La ludo helpis nin sperti tion,
kion sciencistoj nomas post-traŭmata kresko,
kio estas afero, pri kiu oni ne ofte aŭdas .
Kutime oni aŭdas pri post-traŭmata stresa malordo.
Sed sciencistoj nun scias ke traŭmata evento
ne kondamnas nin suferi nedifinite.
Anstataŭe ni povas uzi ĝin kiel saltotabulon,
por deĉenigi niajn plej bonajn kvalitojn kaj vivi pli feliĉaj.
Jen la kvin unuaj aferoj, kiujn diras homoj
kun post-traŭmata kresko:
miaj prioritatoj ŝanĝiĝis. Mi ne timas fari tion, kion feliĉigas min.
Mi sentas min pli proksima al amikoj kaj familio.
Mi komprenas min mem pli bone. Nun mi scias kiu mi vere estas.
Mi havas grandan senton de la signifo kaj la senco de la vivo.
Mi kapablas koncentriĝi pli bone sur revoj kaj celoj.
Ĉu tio sonas konata?
Ĝi devus, ĉar la listo de la trajtoj de post-traŭmata kresko
estas esence la ĝusta malo de la listo de turmentoj de la mortantoj.
Interese, ĉu ne?
Ŝajnas ke, iel, traŭmata evento povas funkciigi nian kapablon
stiri la vivon kun malpli da bedaŭroj.
Sed kiel tio funkcias?
Kiel oni iras de la traŭmato al la kresko?
Aŭ pli ĝuste, ĉu ekzistas maniero atingi ĉiujn tiujn profitojn
de post-traŭmata kresko sen suferi traŭmaton,
sen frapo ĉe la kapo?
Estus pli bone, ĉu ne?
Mi volis pli bone kompreni la fenomenon,
do mi formanĝis multe da scienca literaturo, kaj jen kion mi lernis.
Estas kvar formoj de forto, aŭ rezisto,
kiuj kontribuas al la post-traŭmata kresko,
kaj estas aktivecoj science pruvitaj,
kiujn vi povas fari ĉiutage por konstrui tiujn kvar specojn de rezisto,
ne necesas sperti traŭmaton.
Mi povus diri al vi kiuj estas ĉi tiuj kvar tipoj de forto,
sed mi preferas igi vin sperti persone.
Mi preferas ke ni komencu konstrui ilin kune nun.
Jen tion, kion ni faros.
Ni starigos rapidan ludon.
Nun estas la momento kiam vi gajnos tiujn 7 kaj duonan minutojn da vivo,
kiujn mi promesis antaŭe.
Ĉio kion vi devas fari estas sukcese plenumi
la unuajn kvar defiojn de SuperBetter.
Kaj mi sentas ke vi sukcesos. Mi fidas pri vi.
Ĉu vi ĉiuj pretas? Tiu estas la unua defio. Ek.
Elektu unu: stariĝu kaj faru tri paŝojn,
aŭ fermu viajn manojn en pugnoj kaj levu ilin super via kapo,
plej eble alte dum kvin sekundoj. Ek!
Perfekte, mi ŝatas la homojn, kiuj faras ambaŭ. Vi estas ambiciaj.
Tre bone. (Rido)
Perfekte. Tio valoras kroman poenton
de fizika rezisto, kaj signifas, ke via korpo povas
kontraŭstari streĉon kaj resaniĝi pli rapide.
Ni scias el esploroj, ke la unua afero farinda,
por stimuli fizikan reziston estas ne sidi senmovaj.
Ne necesas pli. Ĉiun sekundon, kiam vi ne sidas senmova,
Ĉiun sekundon, kiam vi ne sidas senmova,
vi aktive plibonigas la sanon de la koro,
de la pulmoj kaj de la cerbo.
Ĉu vi pretas por la sekva defio?
Mi volas ke vi klaku viajn fingrojn 50 fojojn,
aŭ ke vi retrokalkulu ekde 100, po 7, do: 100. 93 ... Ek!
Ek!
(Klakoj)
Ne haltu.
(Klakoj)
Ne lasu tiujn, kiuj retrokalktulas,
interferi kun vi, kiuj kalkulas ĝis 50.
(Ridado)
Nu, uao! Estas la unua fojo ke mi vidas ion similan.
Bonuso fizika rezisto.
Bone, ĉiuj. Tiu ĉi valoras plian poenton de mensa forto,
kio signifas ke vi havas grandan mensan fokuson, disciplinon,
determinon kaj forton de volo.
Ni scias el sciencaj esploroj ke la forto de volo
funkcias kiel muskolo.
Ĝi plifortiĝas per ekzerco.
Alfronti malgrandan defion sen rezigni,
eĉ defion absurdan kiel klaki la fingrojn ekzakte 50 fojojn,
aŭ retrokalkuli 100 po sep
estas science pruvita vojo por relanĉi la forton de volo.
Bonegan laboron! Tria defio.
Elektu unu. Konsiderante la ĉambron en kiu ni estas
la destino jam elektis por vi, sed estas du ebloj.
Se vi estas ene, trovu fenestron kaj rigardu eksteren.
Se vi estas ekstere, trovu fenestron kaj rigardu enen.
Aŭ faru rapidan serĉon en Google Bildoj por
"ido [via favorita besto]."
Vi povas fari tion en via telefono,
aŭ vi povas simple krii la nomojn de iuj bestoj,
mi trovos ion kaj projekcios sur la ekrano por ĉiuji.
Kion ni volas?
Bradipon, ĝirafon, elefanton, serpenton. Bone, ni vidos kion ni havas.
Ido de delfeno kaj de lamo. Rigardu.
Vidite?
Bone, alia. Ido de elefanto.
Pro tio ni aplaŭdas?
Mirinde.
Bone, nun ni sentas
ke ni havas plian poenton de emocia rezisto,
kio signifas, ke ni havas la kapablon por estigi potencajn
emociojn, pozitivajn, kiel la kuriozecon aŭ la amon,
kiun ni sentas kiam ni rigardas bestidon,
kiam ni tion plej bezonas.
Kaj jen estas la sekreto, el la scienca literaturo.
Se vi povas estigi tri pozitivajn emociojn
por ĉiu negativa emocio dum horo,
tago, semajno, vi radikale plibonigos
la sanon kaj la kapablon sukcese trakti
ajnan problemon, kiun vi alfrontas.
Tio nomiĝas raporto unu al tri de la pozitivaj emocioj.
Ĝi estas mia plejŝatata truko de SuperBetter, do daŭrigu tiel.
Bone, vi elektu finan defion.
Premu la manojn de aliulo dum ses sekundoj,
aŭ sendu iun rapidan dankmesaĝon
per retpoŝto, Facebook aŭ Twitter. Ek!
(Bruo)
Ŝajnas bone farite.
Bone, bone.
Daŭrigu tiel. Mi ŝatas tion!
Perfekte, unu poento de socia rezisto,
kio signifas ke vi ricevas forton el amikoj,
najbaroj, familio, komunumo.
Dankemo estas bonega maniero por stimuli socian rezistadon
Fizika kontakto eĉ pli bonas.
Jen alia sekreto por vi:
manpremi iun dum ses sekundoj
radikale pliigas la nivelon de oksitoĉino en la sango,
la hormono de konfido.
Tio signifas ke tiuj el vi, kiuj premis la manojn,
estas bio-kemie preparitaj por aprezi, kaj pretas helpi unu la alian.
Tiu volo daŭras dum la paŭzo,
do utiligu ŝancojn de kontakto.
(Ridado)
Bone, vi sukcese kompletigis la kvar defiojn,
ni vidu ĉu mi sukcese plenumis la mision
por doni sep minutojn kaj duonon da kroma vivo.
Kaj ĉi tie mi kunpartigos kun vi iomete da scienco.
Oni malkovris ke homoj, kiuj regule
stimulas tiujn kvar tipojn de rezisto
fizika, mensa, emocia kaj socia,
vivas 10 jarojn pli ol la aliaj.
Tio estas vero.
Se vi efektivigas regule la raporton 3 al 1
de pozitivaj emocioj,
se vi ne sidas dum pli ol unu horo sinsekve,
se vi tenas kontakton ĉiutage kun amata homo,
se vi alfrontas malgrandajn celojn por stimuli la forton de volo,
vi vivos 10 jarojn pli longe ol iu alia,
kaj de tie devenas la kalkulo, kiun mi montris al vi antaŭe.
La averaĝa vivdaŭro en Usono kaj Britio estas 78,1 jaroj,
sed ni scias el sciencaj studoj pri pli ol 1.000 homoj,
ke vi povas aldoni 10 jarojn de vivo stimulante
la kvar tipojn de rezisto.
Kiam vi stimulas kvar tipojn de rezistado,
ĉiujare
vi gajnas 0,128 jarojn de vivo
46 tagojn de vivo, aŭ 67 298 minutojn de vivo plia
kio signifas, ke ĉiutage vi gajnos 184 minutojn de vivo
aŭ ĉiun horon kiam stimulis la kvar specojn de rezistado,
kiel ni ĵus faris kune, vi gajnas 7.68245837
minutojn da vivo.
Gratulon, tiuj sep minutoj kaj duono
estas ĉiuj viaj. Vi gajnis ilin.
(Aplaudoj)
Jes! Mojose!.
Atendu, atendu.
Vi ankoraŭ havas specialan mision,
vian sekretan mision.
Kiel pasigi tiujn sep kaj duonan minutojn
de vivo?
Jen mia sugesto.
Tiuj sep kaj duona minutoj da vivo similas al la deziroj de la geniulo de la lampo.
Vi povas uzi vian unuan deziron por voli milionon pli da deziroj.
Ruze, ĉu ne?
Do se vi pasigos tiujn sep kaj duonan minutojn
farante ion, kio feliĉigas vin
aŭ igas vin fizike aktiva,
aŭ metas vin en kontakto kun iu amato,
aŭ eĉ nur alfrontigas malgrandan defion,
vi stimulos vian reziston,
kaj gajnos pliajn minutojn.
Kaj la bona novaĵo estas ke vi povas daŭrigi senfine.
Ĉiun horon de la tago, ĉiun tagon de la vivo,
ĝis via morto-lito,
kiu nun estos 10 jarojn post kiam ĝi devintus esti.
Kaj kiam vi alvenos al ĝi,
vi verŝajne ne havos tiujn kvin bedaŭrojn,
ĉar vi estos konstruinta forton kaj reziston
por vivi la vivon tiel, kiel vi deziras.
Kaj kun tiuj 10 kromaj jaroj, eble eĉ restos sufiĉe da tempo
por ludi kelkajn pliajn ludojn.
Dankon.
(Aplaŭdoj)
Esence, nun okazadas demografia revolucio.
Kaj eblas ke transiri 50 elcentojn de enurba loĝado
estas ekonomia turnopunkto. Tial la mondo nun estas mapo de konektebleco.
Antaŭe Parizo kaj Londono kaj Novjorko estis la plej grandaj urboj.
Kion ni nun havas, tio estas la fino de la kresko de la Okcidento. Tio finiĝis.
La kombinitaj nombroj estas imponaj.[ĉiusemajne 1,3 milionoj moviĝas en la urbon]
Do kio vere okazas? Nu, vilaĝoj tra la mondo malpleniĝas.
La demando estas: kial?
Kaj jen la malromantika vero [malavantaĝoj de la kampara vivo] --
"La urba aero liberigas vin", tiel oni diris en Renesanca Germanio. Do iuj iras al lokoj
kiel Ŝanhajo sed plej multaj iras al ladurboj, kie regas estetiko.
Kaj tiuj ne estas homoj vere subpremataj de malriĉeco.
Ili estas homoj elirantaj el malriĉeco tiel rapide kiel ili povas.
Ili estas la ĉefaj konstruantoj kaj plej ofte la ĉefaj fasonantoj.
Ili havas hejmfaritan infrastrukturon kaj viglan urban vivon.
Unu sesono de la Malneta Nacia Produko de Barato fontas el Mumbajo.
Ili daŭre progresas kaj en kelkaj maloftaj okazoj la registaro helpas.
Edukado estas la ĉefa evento, kiu povas okazi en urboj.
Kio okazas surstrate en Mumbajo? [neformalaj entreprenoj]
Al Gore scias. Temas esence pri ĉio. [Neformala ekonomio]
Ne ekzistas senlaboreco en ladurboj. Ĉiuj laboras.
Unu sesono de la homaro estas tie. Kaj baldaŭ estos pli ol tio.[Espereble 2 pliaj miliardoj]
Do jen tie ĉi la unua frapa punkto.
Urboj malmuntis la populacian bombon. [Ni atingos 8 aŭ 9 miliardojn kaj tiu nombro ekfalos]
Kaj jen tie ĉi la dua frapa punkto. [Urboj estas kreantoj de riĉeco]
Estas novaĵoj el la urbocentro. [Miliardoj eklasos la staton de mizero] Jen en perspektivo
Steloj brilis malsupren al la vivo de la Tero dum miliardoj da jaroj.
Nun ni resuprenbrilas.
Dankon.
Mia nomo estas Taylor Wilson.
Mi estas 17-jara
kaj mi estas nuklea fizikisto.
Kvankam malfacile kredebla, tio estas vera.
Kaj mi volas prezenti la ideon
ke nuklea fuzio
estos tia punkto
al kiu la ponto priparolata de T.Boon Pickens
kondukos nin.
Do nuklea fuzio estas nia energiestonteco.
Kaj la dua temo prezentas la ideon,
ke gejunuloj vere povas ŝanĝi la mondon.
Do, vi povas demandi...
(Aplaŭdo)
Vi povas demandi
kiel vi scias, kio estas nia energiestonteco?
Nu, mi konstruis fuzian reaktoron
kiam mi estis 14-jara.
Jen la interno de mia fuzia reaktoro.
Mi komencis la projekton
kiam mi estis 12 aŭ 13-jara.
Mi decidis, ke mi volis konstrui stelon.
Kaj la plimulto el vi verŝajne diras,
ke nuklea fuzio ne ekzistas.
Oni ne vidas nukleajn elektrejojn, kiuj uzas fuzian energion.
Fakte, la mia funkcias neperfekte.
Ĝi ne kreas pli da energio, ol ĝi ricevas.
Tamen ĝi faras multajn mojosaĵojn.
Kaj mi konstruis ĉi tion en mia garaĝo
kaj nun ĝi restas en la fizika fako
de la universitato de Nevado, en Reno.
Kaj ĝi koliziigas deŭterio-atomojn,
kiuj estas hidrogeno kun ekstra neŭtrono ene.
Ĉi tio similas al reakcio
de la protona ĉeno, kiu okazas en la suno.
Kaj mi koliziigas ilin tiel forte,
ke la hidrogeno kunfandiĝas,
estigante kromproduktojn
kaj mi uzas tiujn kromproduktojn.
Do dum la antaŭa jaro
mi venkis je la Intel Internacia Scienca kaj Inĝeniera Foiro.
Mi evoluigis detektilon, kiu anstataŭigas la nunajn
uzitajn de la Homeland Security.
Per centoj da dolaroj
mi kreis sistemon, kiu superas je kapablo
detektilojn, kiuj kostas centojn de miloj da dolaroj.
Mi konstruis ĝin en mia garaĝo.
(Aplaŭdo)
Kaj mi evoluigis sistemon
por produkti medicinajn izotopojn.
Anstataŭ tre multekostajn konstuaĵojn
oni nun bezonas nur aparaton, kiu je tre eta nivelo
povas produkti tiujn izotopojn.
Jen mia fuzia reaktoro fone.
Jen mi ĉe la kontrolpanelo
de mia fuzia reaktoro.
Ho, parenteze, mi faras koncentritan uranion en mia garaĝo,
do mia nuklea programo estas tiel altnivela kiel la irana programo.
Eble mi ne devus paroli pri tio.
Jen mi la CERN en Ĝenevo, Svislando
la plej eminenta partikla fizika laboratorio de la mondo.
Jen mi kun prezidanto Obama,
mi montras al li mian Homeland Security esploradon.
(Aplaŭdo)
Dum ĉirkaŭ sep jaroj
farante prinuklean esploradon,
mi komencis per sonĝo
krei "stelo en bokalo" en mia garaĝo
kaj mi je fino renkontis la prezidanton
kaj evoluigis aĵojn, kiuj, mi kredas, povas ŝanĝi la mondon
kaj mi pensas, ke aliaj gejunuloj ankaŭ povas.
Do koran dankon.
(Aplaŭdo)
(enspiras, elspiras)
Mi ne ĉiam perlaboris vivrimedojn per muziko.
Dum ĉirkaŭ kvin jaroj post kiam mi finstudis
en respektata liberarta universitato,
jen la laboro, kiun mi faris.
Mi laboris sendepende kiel vivanta statuo nomita "La 2-metra Novedzino"
kaj mi ŝategas rakonti pri tiu laboro,
ĉar ĉiu ĉiam estas scivolema pri tio,
kiuj estas tiuj stranguloj en la vera vivo.
Saluton!
Unu tagon, mi farbis min blanka, grimpis sur skatolon,
metis ĉapelon aŭ ladskatolon ĉe miaj piedoj,
kaj kiam iu aliris min kaj enmetis monerojn,
mi donis al ŝli floron kaj intensan okul-kontakton.
Kaj se ŝli ne prenis la floron,
mi aldonis geston de malgajo kaj sopirado
dum ŝli forpaŝis.
(ridoj)
Do mi havis plej profundajn interagojn kun homoj,
aparte kun solecaj homoj, kiuj ŝajne
ne parolis kun iu jam de semajnoj,
kaj ni spertis belegan momenton
de longa okulumado sur la strato,
kaj ni iom enamiĝetis.
Kaj miaj okuloj diris, "Dankon. Mi vidas vin."
Kaj iliaj okuloj diris,
"Neniu iam ajn vidas min. Dankon."
Kaj foje homoj mistraktis min.
Pasantoj kriaĉis el siaj aŭtoj,
"Trovu laboron!"
Kaj mi respondis, "Jen mia laboro."
Sed tio vundis min, ĉar mi ektimis,
ke eble mi faras ion nelaborecan
kaj nejustan, hontindan.
Mi tute ne konsciis, ke mi fakte perfekte trejniĝis
sur tiu ĉi skatolo por laboro en la muzikindustrio.
Kaj por la ekonomistoj inter vi,
eble interesus vin scii, ke mi fakte gajnis sufiĉe regulan enspezon,
kio ŝokis min,
konsiderante ke mi havis neniujn regulajn klientojn,
sed estis preskaŭ ĉiam po 60 dolaroj marde, po 90 vendrede.
Konstante.
Kaj samtempe, mi muzikis en la apuda regiono
kun mia grupo The Dresden Dolls.
Mi ludis pianon, kun genia tamburisto.
Mi verkis la kantojn, kaj finfine
ni komencis gajni sufiĉe da mono, ke mi povis ĉesi statuumi
kaj kiam ni komencis turnei,
mi vere ne volis perdi tiun senton
de rekta konekto kun homoj, ĉar mi ŝategis tion.
Do post ĉiuj niaj koncertoj, ni disdonadis aŭtografojn
kaj brakumadis la spektintojn kaj umis kun ili,
kaj ni igis helpopetadon artformo, petante al homoj
helpi kaj aliĝi al ni, kaj mi serĉis lokajn muzikistojn
kaj artistojn kaj invitis ilin prezenti siajn verkojn ekster nia spektaklo,
kaj ili monpetis tie,
kaj poste ili sursceniĝis kun ni,
kaj tiel ni havas ĉiam ŝanĝiĝantan aron de strangaj, hazardaj, cirkaj gastoj.
Kaj poste venis Twitter,
kaj kunvenis nova tavolo de magio, ĉar mi povis
tuj peti ion ajn, ie ajn.
Do mi ekzemple bezonis pianon por ekzerci,
kaj horon poste mi estis ĉe ies hejmo. Tio okazis en Londono.
Homoj portadis al ni hejmfaritajn manĝaĵojn
ĉie en la mondo, por manĝigi nin kaj manĝi kun ni. Tio estis en Seatlo.
Homoj laborantaj en muzeo aŭ vendejo
aŭ iu ajn publika spaco proponis tiujn al ni
por lastminuta, spontana, senpaga koncerto.
Jen biblioteko en Aŭklando.
Sabate mi pepis peton por skatolo kaj ĉapelo,
ĉar mi ne volis kunportaĉi ilin dehejme,
kaj tiu ulo Kris provizis ilin.
Li salutas vin.
En Melburno mi demandis kie mi povas aĉeti nazo-lavilon.
Kaj flegistino de apuda malsanulejo veturigis unu
rekte al la kafejo, kie mi sidis,
mi regalis ŝin per trinkaĵo
kaj tie ni sidis, diskutante pri flegistado kaj pri morto.
Kaj mi ŝategas tiuspecan hazardan intimon —
feliĉe, ĉar mi multe uzas na Couch-surfing,
foje en domego, kie ĉiu mia teamano havas propran ĉambron
sed mankas vifio, kaj en domoj okupitaj de punkuloj,
ĉiuj surplanke en unu ĉambro, kie mankas necesejo
sed ili ja havas vifion, do klare ni preferis tion!
(ridoj)
Iufoje, ni haltigis nian kamionon
en tre malriĉa parto de Miamio
kaj ni malkovris, ke nia gastigantino
estas 18-jara knabino, loĝanta ankoraŭ ĉe gepatroj,
kaj la familianoj estas ĉiuj senpaperaj enmigrintoj el Honduro.
Kaj nokte, la tuta familio
kuŝis sur la sofoj kaj ŝi dormis kun sia patrino
por ke ni dormu en iliaj litoj.
Kaj mi pripensis la aferon:
tiuj homoj havas tiom malmulton.
Ĉu justas?
Kaj matene, la patrino montris al ni
kiel fari maizpanon kaj volis doni al mi biblion,
kaj ŝi diris al mi private, per sia balbuta angla,
"Via muziko tiom helpis al mia filino.
Dankon, ke vi venis ĉi tien. Ni ĉiuj estas tiom dankemaj."
Kaj mi pensis, ke jes, tio justas.
Tio estas tio.
Du monatojn poste, mi estis en Manhatano,
kaj mi pepis por peti dormlokon, kaj je noktomezo
mi sonorigas ĉe iu pordo,
kaj mi ekkonscias, ke mi unuafoje faras tion tutsole.
Mi ĉiam estis kun mia grupo aŭ teamo.
Tion faras stultuloj, ĉu ne? (ridoj)
Ĉu tiel mortas stultuloj?
Kaj subite malfermiĝis la pordo.
Ŝi estas artisto. Li estas blogisto pri financo ĉe Reuters,
kaj ili verŝas por mi glason da ruĝa vino
kaj proponas banon,
kaj mi fakte pasigis milojn da noktoj tiaj, kaj tiaj.
Do, mi ofte sofo-surfas. Mi ofte ankaŭ hom-surfas.
Mi pensas, ke sofosurfi kaj homsurfi
estas principe la sama afero.
Vi estas falanta en la spektantaron
kaj vi fidas unu la alian.
Unu fojon, mi demandis mian antaŭbandon
ĉu ili ŝatus iri inter la homojn kaj rondirigi la ĉapelon
por ekhavi kroman monon — tion mi faradis ofte.
Kaj kiel ĉiam, la bando entuziasmis,
sed en la bando estis unu ulo
kiu diris al mi, ke li simple ne povis iri tien.
Stari tie kun la ĉapelo sentiĝis al li tro kiel almozpetado.
Kaj mi renkonis lian timon de "Ĉu tio justas?" kaj "Trovu laboron."
Kaj dume, mia propra bando kreskis pli kaj pli.
Ni ekhavis kontrakton kun grava muzikeldonejo.
Kaj nia muziko estas io inter punko kaj kabaredo.
Ĝi estas ne por ĉiu.
Nu, eble estas por vi.
Ni enkontraktiĝas, kaj sekvas reklamegoj antaŭ la nova disko.
Kaj ĝi eldoniĝas, kaj vendiĝas ĉirkaŭ 25,000 kopioj ene de kelkaj semajnoj,
kaj la eldonejo konsideras tion fiasko.
Kaj mi diris, "25,000 - ĉu tio ne estas multe?"
Kaj ili diris, "Ne, la vendoj falas. Estas fiasko."
Kaj ili rezignis pri mi.
En la sama tempo, mi disdonas aŭtografojn kaj brakumas homojn post koncerto,
kaj venas al mi ulo
kaj donas al mi 10 dolarojn,
kaj diras,
"Pardonu min, mi kopiis vian diskon de amiko."
(ridoj)
"Sed mi legadas vian blogon, mi scias ke vi malamas vian eldonejon.
Mi nur volas, ke vi havu ĉi tiun monon."
Kaj tio ĉi ekokazadas la tutan tempon.
Mi iĝas la ĉapelo post miaj propraj koncertoj,
sed mi devas fizike stari tie kaj akcepti la helpon de homoj,
kaj malkiel la ulo en la antaŭbando,
mi fakte havis multe da sperto pri stari tie.
Dankon.
Kaj jen la momento en kiu mi decidis,
ke mi simple disdonos mian muzikon rete, senpage,
laŭeble plej ofte,
do je unu ekstremo estas Metallica — "Malbenita Napster!"
kaj Amanda Palmer je la alia, kaj mi instigos kopiadon,
torentadon, elŝutadon, kunhavigon, sed mi petos helpon,
ĉar mi vidis surstrate, ke tio funkcias.
Do mi batale disiĝis de la eldonistoj kaj por la sekva projekto
kun mia nova bando, the Grand Theft Orchestra,
mi ekuzis amas-monpetadon (crowdfunding),
kaj mi enfalis en la milojn da konektoj, kiujn mi kreis,
kaj petis al la homoj kapti min.
Kaj la celo estis 100,000 dolaroj.
Miaj admirantoj subtenis min per 1.2 milionoj,
kio tiutempe estis la plej sukcesa primuzika amas-monpetado.
(aplaŭdo)
Kaj vi vidas kiom da homoj tio estas.
Estas proksimume 25,000 homoj.
Kaj la amasinformiloj demandis, "Amanda,
la muzikindustrio paneas kaj vi instigas piratadon.
Kiel vi igis ĉiujn ĉi homojn pagi por muziko?"
Kaj la vera respondo estas: mi ne igis ilin, mi petis ilin.
Kaj per la petado mem,
mi konektiĝis kun la homoj,
kaj kiam vi konektiĝas kun ili, ili volas helpi al vi.
Estas iusence kontraŭintuicia por multaj artistoj.
Ili ne volas peti aferojn.
Sed ne estas facile. Ne estas facile peti.
Kaj multaj artistoj havas problemon pri tio.
Petado vundebligas vin.
Kaj mi estis kritikata multe en la reto
post kiam mia Kickstarter furoris
pro tio, ke mi daŭrigis miajn frenezajn amaspetadojn,
specife, ke mi petis al muzikistoj,
kiuj sekvis nin, ĉu ili volas sursceniĝi kun ni
por kelkaj kantoj, interŝange kontraŭ amo kaj biletoj
kaj biero, kaj jen falsigita foto de mi,
kiun oni afiŝis ĉe iu retejo.
Kaj tio doloris en vere konata maniero.
Kaj la homoj kiuj diradis, "Vi ne plu rajtas
peti tiuspecan helpon,"
vere memorigis min pri la homoj en la aŭtoj kriantaj, "Trovu laboron."
Ĉar ili ne estis kun ni sur la strato,
kaj ili ne vidis la interŝanĝon
kiu okazis inter mi kaj mia homamaso —
interŝanĝon, kiu estis ege justa por ni sed nekonata al ili.
Nu, tio ĉi estas maldeceta.
Jen la berlina festo por miaj Kickstarter-subtenantoj.
Fine de la nokto, mi senvestiĝis kaj lasis ĉiujn desegni sur min.
Nu, homoj, se vi volas ĝisfunde sperti
la senton de fidi nekonatulojn,
mi rekomendas ĉi tion,
ĉefe se tiuj nekonatuloj estas ebriaj germanoj.
Jen majstra, ninĝa-nivela konekto kun la admirantaro,
ĉar kion mi vere diris per tio estis,
ĉi tiom multe mi fidas vin.
Ĉu mi povas? Montru al mi.
Dum plejparto de homa historio,
muzikistoj, artistoj, ili estis parto de la komunumo,
konektantoj kaj malfermantoj, ne neatingeblaj steluloj.
Esti famulo signifas, ke amaso da homoj amas vin de malproksime,
sed la interreto kaj la enhavo
kiun ni povas libere kundividi pere de ĝi
revenigas nin tien.
Temas pri kelkaj proksimaj homoj, kiuj amegas vin
kaj pri tio, ke tiuj homoj sufiĉas.
Do, multajn homojn konfuzigas la ideo,
ke mankas prez-etikedo.
Ili perceptas tion kiel neantaŭvideblan riskon, sed la aferoj kiujn mi faris,
la Kickstarter, la strato, la sonorilo,
mi ne perceptas tiujn ĉi aferojn kiel riskon.
Mi perceptas ilin kiel fidon.
La retaj iloj, kiuj igos tiun interŝanĝon tiom facila
kaj instinkta kiel sur la strato —
ili evoluantas.
Sed eĉ la plej bonaj iloj ne helpos al ni
se ni ne kapablos konfronti unu la alian
kaj doni kaj ricevi sentime,
sed, pli grave,
peti senhonte.
Mi pasigis mian muzikan karieron
strebante renkonti homojn interrete
en la sama maniero kiel mi faris starante sur la skatolo,
do blogante kaj pepante ne nur pri la datoj de miaj koncertoj
kaj mia nova muzikvideo, sed pri nia laboro kaj nia arto
kaj niaj timoj kaj niaj postebrioj, niaj eraroj,
kaj ni vidas unu la alian.
Kaj mi pensas ke kiam ni vere vidas unu la alian,
ni volas helpi unu la alian.
Mi pensas, ke homoj estis obseditaj per la malĝusta demando,
kiu estas, "Kiel ni igu homoj pagi por muziko?"
Kio se ni ekdemandus,
"Kiel ni ebligu al homoj pagi por muziko?"
Dankon.
(aplaŭdo)
Chris Anderson: Julian, estu bonvena.
Oni raportis, ke Vikilikoj (WikiLeaks), via bebo,
en la lastaj jaroj...
publikigis pli da konfidencaj dokumentoj
ol ĉiuj ceteraj komunikiloj en la mondo kune.
Ĉu tio povas esti vera?
Julian Assange: Jes, ĉu vere povas esti tiel?
Estas zorgige – ĉu ne? – ke la ceteraj tutmondaj komunikiloj
tiel malbone laboras,
ke eta aro da aktivuloj
kapablas publikigi pli da
tiuspecaj informoj
ol ĉiuj ceteraj tutmondaj komunikiloj kune.
CA: Kiel ĝi funkcias?
Kiel homoj liveras la dokumentojn?
Kaj kiel vi certigas ilian privatecon?
JA: Nu, ili estas – kiom ni povas scii --
klasikaj internaj denuncantoj.
Kaj ni havas plurajn manierojn por ke ili
liveru la informojn al ni.
Ni uzas tute modernajn ĉifradajn teĥnikojn
por movi materialon tra la Reto, por kaŝi spurojn,
pasigi ĝin tra laŭleĝaj jurisdikcioj
kiel Svedio aŭ Belgio
por garantii tiujn leĝajn protektojn.
Ni akiras informojn per poŝto,
la tute normala poŝto,
ĉifrita aŭ ne,
ekzamenas ĝin kiel normala novaĵorganizo, formatigas ĝin --
kio kelkfoje estas iom malfacila tasko,
kiam oni parolas pri
gigantaj datumbazoj da informoj --
ni publikigas ĝin
kaj poste defendas nin
kontraŭ la neeviteblaj juraj kaj politikaj atakoj.
CA: Do vi penas por certigi,
ke la dokumentoj estu legitimataj.
Sed fakte vi
preskaŭ neniam scias la identecon de la fonto.
JA: Tio ĝustas, jes. Ni tre malofte iam scias.
Kaj se ni tion ekscias en iu stadio
tiam ni detruas la informojn kiel eble plej rapide.
(Telefono sonas) Damne!
(Ridado)
CA: Mi pensas, ke tio estas CIA demandanta la kodon
por TED-membriĝo.
(Ridado)
Ni do prenu ekzemplon.
Tio estas io,
kion vi diskonigis antaŭ kelkaj jaroj.
Se ni povas montri tiun dokumenton ...
Tio estis historio en Kenjo antaŭ kelkaj jaroj.
Ĉu vi povas diri al ni, kion vi diskonigis kaj kio okazis?
JA: Nu, tio estas la Raporto Kroll.
Ĝi estis sekretserva raporto
mendita de la kenja registaro
post la baloto en 2004.
Antaŭ 2004, Kenjo estis regata
de Daniel arap Moi
dum ĉirkaŭ 18 jaroj.
Li estis milda diktatoro de Kenjo.
Kaj kiam Kibaki akiris la povon --
pere de koalicio de fortoj, kiuj klopodis
forigi koruptecon en Kenjo --
ili mendis tiun ĉi raporton,
elspezis ĉ. du milionojn da pundoj
por tiu ĉi kaj rilata raportoj.
Kaj tiam la registaro kaŝis ĝin
kaj uzis ĝin kiel politikan armilon kontraŭ Moi,
kiu estis la plej riĉa homo --
ankoraŭ estas la plej riĉa -- en Kenjo.
Ĝi estas la Sankta Gralo de la kenja ĵurnalismo.
Do mi iris tien en 2007,
kaj ni sukcesis akiri ĝin
ĝuste antaŭ la balotado --
la landa balotado de la 28-a de decembro.
Kiam ni publikigis tiun raporton,
ni tion faris tri tagojn post kiam la nova prezidanto, Kibaki,
estis decidinta amikiĝi kun
la homo, kiun li estis elpurigonta,
Daniel arap Moi.
Tiele tiu raporto do
iĝis ĝena balasto
por prezidanto Kibaki.
CA: Kaj – por iom koncizigi longan historion –
io el la raporto tralikiĝis en Kenjon,
ne per la oficialaj komunikiloj, sed nerekte.
Kaj viaopinie, tio fakte deturnis la balotadon.
JA: Jes. Tio ĉi fariĝis ĉefpaĝo de The Guardian
kaj estis tiam presita en ĉiuj landoj ĉirkaŭ Kenjo,
en gazetoj de Tanzanio kaj Sudafrikio.
Kaj tiel ĝi eniris el ekstere.
Kaj tio, post duo da tagoj,
igis la kenjan gazetaron senti sin sekura priparolante ĝin.
Kaj ĝi aperis dum 20 sinsekvaj noktoj en la kenja televido,
ŝanĝis la voĉdonadon 10-procente
laŭ raporto de la kenjaj sekurecservoj,
kio modifis la rezulton de la balotoj.
CA: Ha! do via diskonigo
vere konsiderinde ŝanĝis la mondon?
JA: Ja.
(Aplaŭdo)
CA: Jen – Ni nun montros
mallongan eron de tiu
video pri la aeratako en Bagdado.
La video mem estas pli longa.
Sed jen mallonga ero.
Ĝi estas – tio ĉi estas intensa materialo, mi avertu vin.
Radio: ... fek, kiam vi vidos ilin, simple krevigu ilin.
Mi vidas vian elementon, uh, prenis kvar humviojn (kamionojn), uh, jen...
Permesite. En ordo. Pafu.
Sciigu min, kiam vi havas ilin. Ni pafu.
Krevigu ilin ĉiujn.
Nu, pafu!
(Mitrajla pafado)
Pafu plu. Pafadu plu.
(Maŝinpafila pafado)
Pafadu plu.
Hotel ... Bushmaster Du-Ses, Bushmaster Du-Ses,
ni devas moviĝi, tempas jam!
Konsentite, ni ĵus okupiĝis pri ĉiuj ok uloj.
Jes, ni vidas du birdojn (helikopterojn), kaj ni plupafadas.
Komprenite. Ni trafis ilin.
Du-Ses, ĉi tie Du-Ses, ni moviĝas.
Ups, mi bedaŭras. Kio okazadis?
Damnu ilin, Kyle. En ordo, ha ha ha. Mi trafis ilin.
CA: Do, kiuj estis la sekvoj de tio?
JA: La sekvoj por la homoj, kiuj laboris super ĝi,
estis grandegaj.
Ni fine sendis du homojn en Bagdadon
por plu esplori tiun historion.
Nu, tiu ĉi estas nur la unua el tri atakoj,
kiuj okazis en tiu scenejo.
CA: Tiele 11 homoj mortis en tiu atako,
inkluzive de du dungitoj de Reuters, ĉu ne?
JA: Jes. Du dungitoj de Reuters,
du junaj infanoj vundiĝis.
Entute estis mortigitaj inter 18 kaj 26 homoj.
CA: Kaj la publikigo de tio ĉi kaŭzis
vastan indignon.
Kiu estis la ĉefa elemento de ĉio ĉi,
kio fakte kaŭzis la indignon, laŭ vi?
JA: Mi ne scias. Mi supozas, ke oni povas vidi
la enorman malegalon en la fortoj.
Jen estas uloj promenante trankvile surstrate,
kaj jen helikoptero Apaĉe ŝvebas ie je unu kilometro
ekpafante 30-milimetrajn obusojn
sur ĉiun ajn –
serĉante pretekston por fari tion –
kaj mortigante homojn helpontajn la vunditojn.
Kaj enplektiĝis du ĵurnalistoj, kiuj klare ne estis ribeluloj,
ĉar tio estas ilia plentempa tasko.
CA: Interalie tiu usona spionserva analisto,
Bradley Manning, arestiĝis.
Kaj oni asertas, ke li konfesis en iu babilejo
ke li tralikigis tiun videon al vi,
kune kun 280 000
konfidencaj mesaĝoj el usonaj ambasadoj.
Ĉu li vere tion faris?
JA: Nu, ni malagnoskis esti ricevintaj tiujn mesaĝojn.
Li estis akuzata,
antaŭ kvin tagoj, pri tio,
ke li akiris 150 000 mesaĝojn
kaj malkaŝis 50.
Nu, ni estis publikigintaj
frue ĉijare
mesaĝon el la usona ambasadejo en Rejkjaviko.
Sed ĉio ĉi ne nepre interrilatas.
Tio estas, mi estis konata vizitanto de tiu ambasadejo.
CA: Nu, se vi estus ricevintaj milojn
da diplomatiaj mesaĝoj de usonaj ambasadoj ...
JA: Ni estus publikigintaj ilin. (CA: Ĉu?)
JA: Jes. (CA: Ĉar?)
JA: Nu, ĉar tiaj aferoj
rivelas, kiel aspektas la vera stato
de, ni diru,
la arabaj registaroj,
la veraj atakoj al la homaj rajtoj fare de tiuj registaroj.
Se vi rigardas la elklasigitajn mesaĝojn,
tiu estas la klaso de materialo, kiu troviĝas tie.
CA: Ni do parolu iom pli amplekse pri ĉio ĉi.
Nome, ĝenerale, kiu estas via filozofio?
Kial ĝustas
kuraĝigi la malkaŝon de sekreta informado?
JA: Nu, ekzistas la demando pri tio, kiaj informoj gravas en la mondo,
kiaj informoj
povas sukcesigi reformon.
Kaj estas multe da informado.
Informado, pri kiu la organizaĵoj
faras ekonomian penon por kaŝi ĝin,
tio estas vere bona signalo,
ke kiam la informoj malkaŝiĝas,
ekzistas espero, ke tio faras bonon.
Ĉar la organizaĵoj, kiuj plej bone scias ĝin,
kiuj ĝisfunde konas ĝin,
dediĉas sian penon por kaŝi ĝin.
Kaj tio estas, kion ni trovis en la praktiko.
Kaj estas tio, pri kio temas la historio de la ĵurnalismo.
CA: Sed ĉu estas riskoj pri tio,
jen por la individuoj koncernataj
aŭ eĉ por la tuta socio,
kiam la diskonigo povas fakte havi
nedeziratan konsekvencon?
JA: Nenio konstatiĝis pri io, kion ni publikigis.
Tio estas, ni havas damaĝimunan politikon.
Ni havas manieron pritrakti informojn,
kiuj enhavas iajn personajn –
informojn, kiuj identigas personojn.
Sed ekzistas pravigeblaj sekretoj –
ekzemple, ies registroj ĉe ties kuracisto;
tio estas pravigebla sekreto.
Sed ni traktas kun malsekretigantoj, kiuj sin montras
vere tre bone motivitaj
CA: Do, ili havas bonajn motivojn.
Kaj kion vi dirus ekzemple al
la, nu, la patro aŭ patrino de iu –
kies filo estas servanta en la usona militistaro,
kaj li diras: "Ĉu vi scias,
vi elmontris ion, pri kies malkaŝiĝo iu havis stimulon.
Ĝi montras usonan soldaton ridante
pro mortantaj homoj.
Tio donas la impreson – donis la impreson
al milionoj da homoj tutmonde,
ke usonaj soldatoj estas malhumanaj homoj.
Sed vere ili ne estas tiaj. Ne mia filo. Kiel vi aŭdacas?"
Kion vi dirus pri tio?
JA: Jes, ni ja ricevas multe da tio.
Sed memoru, la homoj en Bagdado,
la homoj en Irako, en Afganistano –
ili ne bezonas spekti la videon;
ili vidas tion ĉiutage.
Do ĝi ne ŝanĝos ilian opinion. Ĝi ne ŝanĝos ilian percepton.
Estas io, kion ili vidas ĉiutage.
Ĝi ŝanĝos la percepton kaj opinion
de la homoj, kiuj pagas por ĉio ĉi.
Kaj tio estas nia espero.
CA: Do, vi trovis manieron prilumi tion,
kion vi konsideras
tiaj malhelaj sekretoj en firmaoj kaj en registaroj.
Lumo bonas.
Sed ĉu vi ne vidas ironion
en la fakto, ke por prilumi tion,
vi mem devas
krei sekretecon ĉirkaŭ viaj fontoj?
JA: Ne vere. Nome, ni ne havas
vikilikajn malsamopiniulojn ĝis nun.
Ni ne havas fontojn, kiuj malsamopias pri aliaj fontoj.
Se ili aperus, tio estus malfacila situacio por ni.
Sed ni supozeble agadas tiel,
ke homoj sentas sin
morale devigataj
daŭrigi nian mision, ne fuŝi ĝin.
CA: Fakte mi interesiĝus, simple bazite sur tio, kion ni ĝis nun aŭdis –
mi scivolas pri la opinio en la aŭskultantaro de TED.
Nu, povus esti kelkaj vidpunktoj
pri Vikilikoj kaj pri Julian.
Tio estas, ĉu heroo – popola heroo –
alportante tiun ĉi gravan lumon?
Ĉu danĝera agitanto?
Kiu favoras la vidpunkton kiel heroo?
Kiu favoras vidpunkton kiel danĝera agitanto?
JA: Nu do! Certe estas iuj.
CA: Temas pri mola amaso, Julian, mola amaso.
Ni devas provi alimaniere. Ni montru alian ekzemplon.
Tie ĉi estas io, kion vi ankoraŭ ne diskonigis,
sed mi pensas, ke vi pretas por TED.
Nome, temas pri enigma historio ĵus okazinta, ĉu?
Kio estas tio?
JA: Tio estas specimeno de tio, kion ni faras
pli malpli ĉiutage.
Do fine de pasinta jaro – en novembro pasintjare –
estis serio da krevoj en naftofontoj
en Albanio
similaj al tiu en la Golfo de Meksiko,
sed ne tiel grandaj.
Kaj ni ekhavis raporton –
ia inĝenieria analizo pri kio okazis –
diranta ke, fakte, sekurecgvardianoj
de iuj malamikaj, diversaj konkurantaj petrolfirmaoj
estis tie parkintaj kamionojn kaj ilin eksplodigis.
Kaj ke parto de la albania registaro partoprenis en tio ĉi, ktp ktp.
Kaj la inĝenieria raporto
havis nenion ĉefpaĝe.
Temis do pri ekstreme malfacila dokumento por ni.
Ni ne povis ĝin konfirmi, ĉar ni ne sciis,
kiu verkis ĝin, nek sciis, pri kio ĝi temis.
Ni do estis iom skeptikemaj, ke eble temis pri
konkuranta petrolfirmao iel levante la temon.
Do sur tiu bazo, ni malkaŝis ĝin kaj diris,
"Vidu, ni estas skeptikaj pri tio ĉi.
Ni ne scias, sed kion ni povas fari?
La materialo aspektas bona, ĝi ŝajnas ĝusta,
sed ni ne povas konfirmi ĝin."
Kaj tiam ni ricevis leteron
ĉi-semajne
el la firmao, kiu skribis ĝin,
dezirante spuri la fonton ..
(Ridado)
dirante, "Hej, ni volas spuri la fonton."
Kaj ni reeĥis, "Ho, rakontu pli al ni.
Kiu dokumento precize estas tiu, pri kiu vi parolas?
Ĉu vi povas montri, ke vi havas leĝan aŭtoritaton pri tiu dokumento?
Ĉu ĝi vere estas via?"
Ili do sendis al ni tiun ĉi ekranbildon
kun la aŭtoro
en la identigilo de la dosiero de Microsoft Word.
Jes ja.
(Aplaŭdoj)
Tio ja okazadis tre ofte.
Tiu estas unu el niaj metodoj
por identigi – por kontroli, kia materialo ĝi estas,
estas provi igi tiujn ulojn skribi leterojn.
CA: Jes. Ĉu vi ricevis informojn
el la interno de BP?
JA: Jes, ni havas multajn, sed, nome, je tiu ĉi momento,
ni entreprenis seriozan monkolektan kaj inĝenierian penon.
Do, nia publikiga kapablo
dum la pasintaj kelkaj monatoj
estis iel minimumigitaj
dum ni reinĝenieradis niajn sekurigajn sistemojn
pro la eksterordinara publika interesiĝo, kiun ni ricevis.
Tio estas problemo.
Nome, kiel ia kreskanta ĵus estiĝinta organizaĵo,
ni estas sufokataj
pro nia kresko.
Kaj tio signifas, ke ni akiradas enorman kvanton
da elinternaj malkaŝoj
kun tre granda graveco,
sed ni ne havas sufiĉe da homoj por vere
trakti kaj konfirmi tiujn informojn.
CA: Ĉu do la ĉefa embaraso estas
ĉefe ĵurnalistaj volontuloj
kaj/aŭ la pagado de ĵurnalistaj salajroj?
JA: Jes, ja, kaj fidindaj homoj.
Nome, ni estas organizaĵo,
kiu malfacile povas kreski tre rapide
pro la speco de materialo, kiun ni pritraktas.
Ni do devas restrukturiĝi
por havi homojn,
kiuj traktas materialon kun plej alta nacia sekureco,
kaj poste kazojn de pli malalta sekureco.
CA: Helpu nin kompreni ion pri vi persone
kaj kiel vi alvenis al tio ĉi.
Mi pensas, ke mi legis, ke dum via infanaĝo
vi iris al 37 malsamaj lernejoj.
Ĉu tio povas ĝusti?
JA: Nu, miaj gepatroj laboris en la filma industrio
kaj poste eskapis el sekto,
do la kombino inter ambaŭ...
(Ridado)
CA: Nome, psikologo povus diri,
ke tio estas recepto por generi paranojon.
JA: Kio? Ĉu la filma industrio?
(Ridado)
(Aplaŭdo)
CA: Kaj vi estis ankaŭ – ni diru,
vi junaĝe estis ankaŭ komputila entrudulo
kaj jam frue havis problemojn kun aŭtoritatoj.
JA: Nu, mi estis ĵurnalisto.
Tio estas, mi estis tre juna ĵurnalista aktivulo je tre frua aĝo.
Mi verkis gazeton,
kaj estis persekutita pro tio, kiam mi estis adoleskulo.
Oni devas esti tre zorgema pri "komputilentrudado".
Mi volas diri, estas ia – estas metodo,
kiu povas esti disvolvata por diversaj aferoj.
Malfeliĉe, nuntempe
ĝi estas ĉefe disvolvata de la rusia mafio
por priŝteli la bankkontojn de via avinjo.
Do tiu frazo ne estas –
ne plu - estas tia, kia ĝi estis antaŭe.
CA: Nu jes, mi certe ne pensas,
ke vi priŝtelas la bankkonton de ies avinjo.
Sed kio pri
viaj bazaj valoroj?
Ĉu vi povas havigi al ni ian senton pri tio, kio ili estas
kaj eble pri ia incidento en via vivo,
kiu helpis en ties determinado?
JA: Mi ne certas pri la incidento.
Sed la bazaj valoroj:
nu, kapablaj malavaraj homoj
ne kreas viktimojn;
ili prizorgas viktimojn.
Kaj tio devenas parte el mia patro
kaj parte el aliaj kapablaj malavaraj homoj,
kiuj troviĝis en mia vivo.
CA: Kapablaj malavaraj homoj ne kreas viktimojn;
ĉu ili prizorgas viktimojn?
JA: Jes. Kaj, vi sciu,
ke mi estas batalemulo,
do mi ne estas tiel lerta pri la zorgado.
Sed iel –
Ekzistas alia maniero prizorgi viktimojn,
tio estas kontroli
deliktulojn.
Kaj tio estas io,
kio troviĝas en mia karaktero
jam delonge.
CA: Do, simple rakontu al ni, tre rapide en la lasta minuto, la historion:
kio okazis en Islando?
Vi baze publikigis ion tie,
renkontis problemon kun banko,
kaj tiam al la novaĵoservoj tie
oni jure malpermesis montri la historion
Anstataŭe, ili publikigis vian raporton.
Tio igis vin tre fama en Islando. Kio okazis poste?
JA: Jes, tio ja estas granda afero.
Islando trairis tiun financan krizon.
Ĝi estis tutmonde la plej forte frapita lando.
Ĝia banka sektoro estis 10-oble la MNP (Malneta Nacia Produkto)
de la cetero de la ekonomio.
Ĉiukaze, ni publikigis tiun raporton
en julio pasintjare.
Kaj la nacia televida stacio ricevis juran malpermeson
kvin minutojn antaŭ ol ĝi elsendus la raporton.
Kvazaŭ el filmo, la malpermeso aperis en la novaĵoficejo,
kaj la novaĵoprezentanto komentis,
"Tio neniam okazis antaŭe. Kion ni faru?"
Nu, ni simple montris la retejon anstataŭe,
dum la tuta tempo, kiel ŝtopaĵo.
Kaj ni tre famiĝis en Islando,
ni iris en Islandon kaj parolis pri tiu ĉi temo.
Kaj estis sento en la komunumo,
ke tio devus neniam plu okazi.
Kaj rezulte,
laborante kun iuj islandaj politikistoj
kaj aliaj internaciaj leĝaj spertuloj,
ni kunkreis ian novan
pakaĵon de leĝaj regularoj en Islando
por fariĝi iaspeca sekura haveno
por la libera gazetaro,
kun la tutmonde plej fortaj ĵurnalistaj protektoj,
kun nova Nobelpremio
por la esprimlibero.
Islando estas nordia lando
kaj do, kiel Norvegio, ĝi kapablas profiti la sistemon.
Kaj ĝuste antaŭ unu monato,
tio estis unuanime aprobata de la islanda Parlamento.
CA: Mirinde.
(Aplaŭdo)
Lasta demando, Julian.
Kiam vi pensas pri la estonto,
ĉu vi pensas, ĉu ĝi probable estos
kun Granda Frato ekzercanta pli grandan kontrolon,
pli da sekretemo,
ĉu male ni observos
la Grandan Fraton,
aŭ ĉu simple ambaŭ aferoj okazos?
JA: Mi ne certas, kiun vojon ĝi iros.
Nome, estas enormaj premoj
por harmoniigi la leĝojn pri esprimlibero
kaj la leĝojn pri travidebleco tutmonde...
ene de la Eŭropa Unio,
inter Ĉinio kaj Usono.
Kiun vojon ĝi sekvos? Malfacilas antaŭvidi.
Jen kial tiu ĉi estas tre interesa momento por vivi.
Ĉar simple per malgranda peno
ni povas movi ĝin en unu direkton aŭ la alian.
CA: Nu, ŝajnas ke mi reflektas la opinion de la aŭskultantaro
se mi diras, Julian, estu singarda
kaj antaŭen.
JA: Dankon, Chris. (CA: Dankon.)
(Aplaŭdo)
Nu, mi volas komenci per demando:
Kiam estis la lasta tempo, en kiu oni nomis vin infaneca?
Por infanoj kiel mi,
esti nomata infaneca povas okazi sufiĉe ofte.
Ĉiufoje, kiam ni demandas ion neracian,
kondutas nerespondece,
aŭ montras aliajn signojn
de normalaj usonanoj,
oni nomas nin infanecaj;
tio vere ĝenas min.
Verdire rigardu la jenajn eventojn:
Imperiismo kaj koloniigo,
mondmilitoj, George W. Bush.
Demandu vin mem: Kiu respondecas? Plenkreskuloj.
Kaj kion faris la infanoj?
Nu, Anne Frank afekciis milionojn
per sia povoplena priskribo pri la holokaŭsto,
Ruby Bridges helpis fini rasapartigon en Usono,
kaj, antaŭ nelonge,
Charlie Simpson helpis havigi
120.000 pundojn por Haitio
sidante sur sia bicikleto.
Do, vidante evidencojn per tiaj ekzemploj,
aĝo tute ne rilatas al ĝi.
La trajtoj celataj de la vorto "infana"
evidentiĝas tiel ofte ĉe plenkreskuloj,
ke ni abolu tiun aĝodiskriminacian vorton,
se temas pri kritiko de konduko
rilate al nerespondeco kaj neracia pensado.
(aplaŭdoj)
Dankon.
Plie, kiu rajtas diri,
ke certaj specoj de neracia pensado
ne estus ĝuste tio, kion la mondo bezonas?
Eble vi antaŭe havis grandajn planojn,
sed haltigis vin mem, pensante:
Tio ne eblas aŭ tio kostas tro multe
aŭ tio ne utilos al mi.
Ĉu pli aŭ malpli bone, ni infanoj ne estas tiel ĝenataj,
se temas pri elpenso de kialoj por ne fari ion.
Infanoj povas esti plenaj je inspiraj aspiroj
kaj esperplena pensado,
kiel mia deziro, ke neniu estu malsata
aŭ tia utopio, ke ĉio estu senkosta.
Kiom inter vi ankoraŭ revas tiel
kaj kredas je la eblecoj?
Kelkfoje scio pri la historio
kaj la pasintaj fiaskoj de utopiaj idealoj
povas esti ŝarĝego,
ĉar vi ja scias, ke se ĉio estus senkosta,
la manĝaĵprovizoj estus forkonsumitaj,
kaj fariĝus malabundaj kaj kondukus al ĥaoso.
Aliflanke,
ni infanoj ankoraŭ revas pri perfekteco.
Kaj tio bonas, ĉar
por realigi ion,
ni unue revu pri ĝi.
Plurmaniere, nia aŭdaco imagi
helpas antaŭenpuŝi la limojn de ebleco.
Ekzemple, la Vitromuzeo en Tacoma, Washington,
mia hejmŝtato — juhu Washington —
(aplaŭdoj)
havas programon nomatan "Infanoj dizajnas vitraĵojn"
kaj infanoj pentras siajn proprajn ideojn pri glasa arto.
Nu, la loka artisto diras, ke ili ekhavis
kelkajn el siaj plej bonaj ideoj per tiu programo,
ĉar infanoj ne pensas pri la limigoj
de la malfacilaĵoj blovi vitron al certaj formoj.
Ili simple pensas pri bonaj ideoj.
Do, pensante pri vitro, vi povus
pensi pri buntaj Chihuly-dizajnoj
aŭ eble italaj vazoj,
sed infanoj instigas vitroartistojn transpasi tiun limon
al mondo de kor-rompitaj serpentoj
kaj lardaj knaboj, kiuj evidente havas viandvideblecon.
(ridado)
Nu, nia heredita saĝo
ne nepre estu la scio de inicitoj.
Infanoj jam lernas multe de plenkreskuloj
kaj ni havas multon por dividi.
Mi pensas, ke plenkreskuloj eklernu de infanoj.
Nu, mi plejparte paroladas antaŭ edukaj amaso,
instruistoj kaj studentoj, kaj mi ŝatas tiun analogion.
Ne estu nur instruisto antaŭ la klasĉambro
rakontante al la studentoj fari tion kaj jenon.
La studentoj instruu al siaj instruistoj.
Lerni inter plenkreskuloj kaj infanoj
estu reciproka afero.
Domaĝe, la realeco estas iom malsama
kaj multe rilatas al fido aŭ malfido.
Nu, se vi ne fidas je iu, vi limigas lin aŭ ŝin, ĉu ne?
Se mi pridubas, ke mia fratino povas
repagi la interezon de 10%,
kiun mi difinis por ŝian pasinta pruntado,
mi detenas do ŝian eblecon ricevi pli da mono de mi
ĝis kiam ŝi repagas ĝin al mi. (ridado)
Vera rakonto, cetere.
Nu, plenkreskuloj ŝajne havas
plejparte limigeman sintenon pri infanoj
de ĉiu "ne faru tion",
"ne faru jenon" en la lerneja manlibro
ĝis limigoj de la lerneja interret-uzado.
Kiel la historio montras, reĝimoj iĝas subpremaj,
kiam ili ektimas perdi la regadon.
Kaj, kvankam plenkreskuloj eble ne tro estas ĉe la nivelo
de totalismaj reĝimoj,
infanoj havas neniun, aŭ malɡrandegan, influon en regulfarado,
kvankam la sinteno vere devus esti reciproka,
kio signifas, ke la plenkreska popolo lernu
kaj respektu la dezirojn
de la juna popolo.
Nu, kio estas eĉ pli malbona ol limigoj,
estas tio, ke plenkreskuloj ofte subtaksas la kapablojn de infanoj.
Ni amas defiojn, sed se la atendo estas malalta,
kredu min, ni dronos kun ili.
Miaj propraj gepatroj havis tute ne malaltajn atendojn
pri mi kaj mia fratino.
Bone, ili ne diris al ni fariĝu kuracistoj
aŭ advokatoj aŭ io simila,
sed mia patro laŭtlegis al ni
pri Aristotelo
kaj pioniraj batalistoj kontraŭ bakterioj,
dum multege da aliaj infanoj aŭskultis
"La aŭto de la ĉefo havas truon en la rad'".
Nu, tion ankaŭ ni aŭskultis, sed "Pioniraj batalistoj kontraŭ bakterioj" estis ege mojosa.
(ridado)
Mi amis skribi ekde kvar-jaraĝo,
kaj kiam mi havis ses jarojn,
mia patrino aĉetis por mi propran porteblan komputilon kun Microsoft Word.
Dankon, Bill Gates kaj dankon, panjo.
Mi skribis pli ol 300 novelojn
uzante tiun malgrandan porteblan komputilon
kaj mi volis, ke oni eldonu ilin.
Anstataŭ primoki tiun hereziaĵon,
ke infano volis eldoni ion,
aŭ anstataŭ diri, ke mi unue kresku iom,
miaj gepatroj estis vere subtenemaj.
Multaj eldonejoj ne estis tiom kuraĝigemaj.
Ironie, iu granda eldonisto de infanaj libroj diris,
ke ili ne laborus kun infanoj.
Eldonejo de infanlibroj ne laboras kun infanoj?
Mi ne certas, sed vi iom forpuŝas grandegan klientaron tiel.
(ridado)
Nu, unu eldonejo, Action Publishing,
emis provi kaj fidis min
kaj aŭskultis, kion mi diris.
Ili eldonis mian unuan libron "Flugantaj Fingroj" – jen vi vidas ĝin –
kaj poste mi iris paroladi en centoj da lernejoj,
antaŭ miloj da edukistoj,
kaj finfine, hodiaŭ, mi paroladas antaŭ vi.
Mi alte taksas vian atenton hodiaŭ,
ĉar por montri, ke vi vere zorgas,
vi aŭskultas.
Sed estas problemo pri tiu rozkolora bildo
de infanoj tiel pli bonaj ol plenkreskuloj.
Infanoj kreskas kaj fariĝas plenkreskuloj kiel vi mem.
(ridado)
Kiel vi mem? Ĉu vere?
La celo ne estas lasi infanojn fariĝi viaspecaj plenkreskuloj,
sed plenkreskuloj pli bonaj ol vi mem,
kio povas esti iom instiga,
rigardante niajn atestojn,
sed la kialo por progreso
estas, ke novaj generacioj kaj novaj epokoj
kreskas kaj evoluigas kaj fariĝas pli bonaj ol la antaŭaj.
Tio estas la kialo, ke ni ne plu vivas en la Malluma Epoko.
Sendepende de nia pozicio aŭ loko en la vivo,
estas gravege krei ŝancojn por infanoj
por ke ni kresku kaj forfrapu vin.
(ridado)
Plenkreskuloj kaj kunTEDanoj,
vi aŭskultu kaj lernu de infanoj
kaj fidu nin kaj atendu pli de ni.
Vi devas aŭskulti hodiaŭ,
ĉar ni estas la gvidantoj de morgaŭ,
kio signifas, ke ni zorgos pri vi,
kiam vi estos maljunaj kaj senilaj. Ne, mi nur ŝercas.
Verdire, ni estas la sekvonta generacio,
tiuj, kiuj antaŭenpuŝos la mondon.
Kaj, se vi hazarde pensas, ke ĝi ne signifas ion por vi,
rememoru do, ke klonado nun eblas
kaj tio signifas komenci ĉe l' infaneco denove,
tiukaze ni ŝatos esti aŭskultataj
same kiel mia generacio.
Nu, la mondo bezonas ŝancojn
por novaj gvidantoj kaj novaj ideoj.
Infanoj bezonas ŝancojn gvidi kaj sukcesi.
Ĉu vi pretas partopreni?
Ĉar la problemoj de la mondo
ne devus esti la heredaĵo de la homa familio.
Dankon.
(aplaŭdado)
Dankon. Dankon.
Do, imagu ke vi staras surstrate ie ajn en Usono
kaj japano venas al vi kaj diras,
"Pardonu min, kiel nomiĝas ĉi tiu kvartalo?"
Kaj vi diras, "Pardonu. Nu, tio estas Oak Strato, tio Elm Strato.
Tio estas la 26-a, tio la 27-a."
Li diras, "Nu, bone. Kio estas la nomo de tiu kvartalo?"
Vi diras, "Nu, kvartaloj ne havas nomojn.
Stratoj havas nomojn; kvartaloj simple estas
la sennomaj spacoj inter stratoj."
Li foriras, iom konfuzita kaj elrevigita.
Do, nun imagu ke vi staras surstrate, ie ajn en Japanio,
vi turnas al persono apud vi kaj diras,
"Pardonu min, kiel nomiĝas ĉi tiu strato?"
Li diras, "Ho, nu tio estas kvartalo 17 kaj tio kvartalo 16."
Kaj vi diras, "Bone, sed kio estas la nomo de ĉi tiu strato?"
Kaj li diras, "Nu, stratoj ne havas nomojn.
Kvartaloj havas nomojn."
Nu simple vidu al Google Maps, ĉi tie. Jen kvartalo 14, 15, 16, 17, 18, 19.
Ĉiuj ĉi kvartaloj havas nomojn.
La stratoj estas simple la sennomaj spacoj inter la kvartaloj.
Kaj tiam vi diras, "Bone, kiel vi scias vian hejmadreson?"
Li diras, "Nu, facile, ĉi tio estas distrikto 8.
Jen kvartalo 17, domo numero 1."
Vi diras, "Bone. Sed ĵus promenante,
mi rimarkis ke la domaj numeroj ne estas en ordo."
Li diras, "Kompreneble ili estas. Ili sinsekvas laŭ konstru-dato.
La 1-a domo konstruita ĉi-kvartale estas domo numero 1.
La 2-a domo konstruita estas domo numero 2.
3-a estas domo numero 3. Facile. Memkompreneble."
Do, mi ŝategas ke kelkfoje ni devas
iri al la mala flanko de la mondo
por ekkonscii pri niaj kaŝitaj antaŭsupozoj,
kaj por ekscii ke ilia malo eble ankaŭ veras.
Do, ekzemple, estas kuracistoj en Ĉinio
kiuj kredas, ke ilia laboro estas teni vin sana.
Do ĉiumonate, kiam vi sanas, vi pagas al ili,
kaj kiam vi malsanas, vi ne devas pagi, ĉar ili malsukcesis
ĉe ilia laboro. Ili riĉiĝas kiam vi sanas, ne malsanas.
(Aplaŭdo)
Plej ofte en muziko, ni pensas pri la "unu"
kiel la ĉefpulso, la komenco de la muzika frazo. Unu, du, tri, kvar.
Sed en okcident-afrika muziko la "unu"
estas pripensata kiel la fino de la frazo,
kiel la punkto ĉe la fino de frazo.
Vi povas aŭdi ĝin, ne nur en la frazado, sed ankaŭ en la muziknombrado.
Du, tri, kvar, unu.
Kaj ĉi tiu mapo ankaŭ ĝustas.
(Rido)
Estas diraĵo, ke je io ajn vera direbla pri Barato,
la malo ankaŭ veras.
Do, ne forgesu, ke ĉe TED, aŭ ie ajn aliloke,
kiam vi havas aŭ aŭdas brilajn ideojn,
eble la malo ankaŭ veras.
Domo arigato gozaimashita. (Japanlingve "Dankegon")
Lastjare ĉe TED mi faris enkondukan prezenton pri la LHC.
Kaj mi promesis reveni kaj aktualigi ĝin
pri la maniero, laŭ kiu la maŝino funkcias.
Do jen. Kaj por tiuj el vi, kiuj ne ĉeestis tiam,
la LHC estas la plej granda scienca eksperimento iam provita
-- 27-kilometra cirkonferenco.
Ĝia tasko estas rekrei la kondiĉojn ekzistantajn
malpli ol unu miliardonon da sekundo post la apero de la universo,
ĝis 600 milionojn da fojoj po sekundo.
Ja ambicia projekto.
Jen la maŝino sub Ĝenevo.
Ni faras fotojn de tiuj etaj "Grandaj Krakoj" ene de detektiloj.
Jen tiu, ĉe kiu mi laboras. Ĝi nomiĝas detektilo ATLAS
-- 44 metrojn larĝa, 22 metrojn laŭ diametro.
Sensacia foto de ATLAS dum konstruado,
tiel ke vi povas vidi la skalon.
La 10-an de Septembro lastjare ni unuafoje ŝaltis la maŝinon.
Kaj tiu ĉi foto estis farita de ATLAS.
Ĝi estigis grandegan ĝojeksplodon en la komandejo.
Ĝi estas foto de la unua fasko-partiklo
ĉirkaŭiranta en la LHC,
intence kolizianta kun peco de la LHC
kaj disŝprucanta partiklojn en la detektilon.
Alivorte, kiam ni vidis tiun foton en la 10-a de Septembro,
ni eksciis, ke la maŝino funkcias,
kio estas granda triumfo.
Mi ne scias ĉu tio ricevis la plej grandajn aplaŭdojn
aŭ tio ĉi, kiam iu konsultis Google-on
kaj vidis, ke la frontpaĝo estis tia.
Tio signifas, ke ni havis kaj kulturan
kaj sciencan influon.
Unu semajnon poste ni havis problemon pri la maŝino,
fakte rilate al tiuj ĉi pecoj da drato tie ĉi -- oraj dratoj.
Tra tiuj dratoj iras 13 mil amperoj
kiam la maŝino plene funkcias.
Nu, la inĝenieroj inter vi rigardos kaj diros:
"Ne, ili ne povas. Ili estas tro etaj".
Ili ja povas tion fari ĉar
kiam ili estas tre malvarmaj ili fariĝas superkonduktaj.
Do je 271 gradoj subnulo,
pli malvarme ol en la interstela spaco,
tiuj dratoj povas ricevi tian kurenton.
En unu el la juntoj inter pli ol 9 mil magnetoj en la LHC,
estis fabriko-difekto.
La drato iom varmiĝis,
kaj ĝiaj 13 mil amperoj subite trovis elektran rezistancon.
Jen la rezulto.
Plej imprese,
kiam oni pensas, ke tiuj magnetoj pezas pli ol 20 tunoj
kaj ili moviĝis ĉirkaŭ unu futo.
Ni do damaĝis ĉirkaŭ 50 magnetojn.
Ni devis depreni ilin, kaj tion ni faris.
Ni riparis ilin, ĉiujn.
Nun, ĉiuj denove estas en sia loko, subtere.
En la fino de Marto la LHC estos rekomponita.
Ni ŝaltos ĝin
kaj ni esperas ekhavi datumojn en Junio aŭ Julio
kaj daŭrigi nian strebadon eltrovi
tion, kio estas la konstrubrikoj de la universo.
Nu, certe iamaniere
tiaj akcidentoj reinstigas la debaton
pri la valoro de ĉelima scienco kaj inĝenierarto. Estas facile refuti ĝin.
Mi pensas, ke la fakto, ke ĝi estas tiel malfacila,
ke ni transiras limojn, formas la valoron de aĵoj kiel la LHC.
Mi lasos la lastan vorton al angla sciencisto Humphrey Davy,
kiu, mi supozas,
defendante la senutilajn eksperimentojn de sia protektato --
sia protektato estis Michael Faraday --
diris la jenon: "Nenio estas tiel danĝere
por la progreso de la homa menso
ol pretendi, ke niaj sciencaj vidpunktoj estas definitivaj,
ke ne plu estas misteroj en la naturo,
ke niaj triumfoj estas kompletaj kaj
ke ne estas novaj mondoj konkerotaj".
Dankon.
(Aplaŭdo)
La elektron kiu funkciigas la lumojn de ĉi tiu teatro
oni ĵus produktis.
Ĉar laŭ la nuntempa tekniko
la bezono de elektro devas ĉiam kompensiĝi
per la produktado de elektro.
Se dum la tempo kiun mi bezonis por aliri ĉi tiun scenejon
kelkdek megaŭatoj da ventodevena energio
ĉesas atingi la elektran reton,
la mankon devus tuj anstataŭigi
aliaj elektroproduktiloj.
Sed karbocentraloj, atomcentraloj
ne povas reagi tiel rapide.
Tamen giganta baterio povus.
Per giganta baterio
ni kapablus alfronti la problemon de intermito.
kiu malebligas al suna kaj venta energio
kontribui al la elektra reto
samkiel nuntempe faras karba, gasa kaj atoma.
Vidu, baterio
estas la ĉefa ebliga aparato ĉi-rilate.
Per ĝi, ni povus utiligi sundevenan elektron
eĉ kiam la suno ne videblas.
Tio ŝanĝus la tutan aferon.
Ĉar tiumaniere la renoveblaj energioj,
kiaj suna kaj venta,
ne plu estus flankaj
kaj atingus la centran scenejon.
Hodiaŭ mi volas prezenti al vi tian aparaton
Oni nomas ĝin likvometala baterio.
Temas pri nova formo de energistokado
kiun mi eltrovis ĉe MIT
kun teamo de miaj studentoj
kaj postdoktoroj.
La temo de la ĉijara TED konferenco estas Tutampleksa Spektro.
La ODE (Oxford English Dictionary) difinas spektron kiel
"La tuta amplekso de ondolongoj
de la elektromagneta radiado,
de la plej longaj radiaj ondoj ĝis la plej mallongaj gamaradioj
de kio la amplekso de videbla lumo
estas nur eta parto."
Do mi ne estas ĉi tie hodiaŭ nur por diri al vi
kiamaniere mia teamo ĉe MIT eltiris el la naturo
solvon de unu el la plej gravaj mondaj problemoj.
Mi volas laŭiri la tutan spektron kaj diri al vi kiel
dum la evoluigo
de tiu ĉi nova teknoscienco,
ni malkovris kelkajn surprizajn kontraŭtradiciaĵojn
kiuj povas instrui pri novigado,
ideojn diskonigindajn.
Vidu, se ni celas eligi ĉi tiun landon
el ĝia nuna energia situacio,
ni ne povas pluteni nian elirvojon,
ni ne povas trabori nian elirvojon,
ni ne povas bombi nian elirvojon.
Ni faros tion laŭ la malnovmoda usona maniero,
ni eltrovos nian elirvojon,
laborante kune.
(aplaŭdoj)
Do ni komencu.
La baterion eltrovis antaŭ ĉ. 200 jaroj
profesoro Alessandro Volta,
ĉe la Universitato de Padovo en Italio.
Lia eltrovo naskis novan sciencan fakon,
elektrokemion,
kaj novajn teknikarojn
kiel elektrotegado.
Eble pretervidita
la eltrovo de la baterio fare de Volta
unuafoje eĉ pruvis
la utilon de profesoro.
(oni ridas)
Antaŭ Volta, neniu povis imagi
ke profesoro povus utili al io ajn.
Jen la unua baterio -
surmetaĵo de moneroj, zinkaj kaj arĝentaj,
apartigitaj de papera tavolo trempita en sala akvo.
Tiu estas la startpunkto
por projekti baterion.-
du elektrodoj,
ĉi-kaze malsamaj metaloj,
kaj elektrokonduka fluidaĵo,
ĉi-kaze salo solvita en akvon.
Tiel simpla estas la afero.
Bone, mi preterlasis kelkajn detalojn.
Do, mi instruis al vi
ke la scienco pri baterioj estas simpla
kaj la bezono de retnivela stokado
de elektro estas urĝa,
sed la fakto estas
ke ĝis nun simple ne ekzistas bateria teknikaro
kiu povas plenumi la bezonon de elektra amasa stokado
kiun la elektra reto ege bezonas -
tio estas nekutime granda energio,
longdaŭra funkciado
kaj ege malalta kosto.
Ni devas pripensi la problemon alimaniere
Ni devas pensi grandskale
ni devas pripensi malmultekoste.
Tial ni forlasu la kutiman paradigmon:
ni serĉu la plej brilan kemian procedon,
kaj poste ni klopodos malpliigi la koston
per produktado kiel eble plej amasa.
Male, ni serĉu eltrovon
kiu ekde la komenco taŭgas por la merkataj prezoj.
Tio signifas
ke kelkajn partojn de la perioda tabelo
oni flankelasas laŭ difino.
Ĉi tiun baterion oni faru
el elementoj abundaj en la tersurfaco.
Nu, mi diru, se vi volas produkti ion kio kostas kiel rubaĵo,
faru ĝin el rubaĵoj!
(oni ridas)
kaj prefere rubaĵoj
troveblaj surloke.
Kaj ni konstruu ĉi tiun aĵon
per simplaj konstruaj teknikoj kaj fabrikoj
kiuj ne kostos monamason.
Bone, antaŭ proksimume ses jaroj
mi komencis pripensi ĉi tiun problemon.
Por pripensi el freŝa vidpunkto,
mi serĉis inspiron ekster la fako de elektrostokado.
Fakte mi pritaksis teknikaron
kiu ne stokas kaj ne produktas elektron,
male uzas elektron,
amason da ĝi.
Temas pri produktado de aluminio.
Tiun procedon eltrovis en 1866
du 22-jaruloj,
Hall en Usono kaj Heroult en Francio.
Nur kelkajn jarojn post ilia eltrovo
aluminio ŝanĝiĝis
de altvalora metalo samkosta kiel arĝento
al kutima struktura materialo.
Vi vidas nun la ĉelon de nuntempa produktejo de aluminio.
Ĝi estas 15-metrojn larĝa.
kaj longas proksimume 800 metrojn
vico post vico estas ĉeloj,
kiuj interne similas al la baterio de Volta;
estas tamen tri gravaj diferencoj.
La baterio de Volta funkcias je normala temperaturo.
Ĝi enhavas solidajn elektrodojn
kaj la elektrolito estas solvaĵo de salo kaj akvo.
La ĉelo de Hall-Heroult
funkcias je alta temperaturo
sufiĉe alta por ke
la aluminio kiun oni produktas estu likva.
La elektrokonduka fluidaĵo
ne estas solvaĵo de salo en akvon,
male estas salo kiu fandiĝis.
Estas tiu kombino de likva metalo,
fandiĝinta salo kaj alta temperaturo
kiu ebligas nin sendi intensan elektrokurenton tra ĝi.
Nuntempe ni povas produkti puran metalon el la mineralo
je kosto de malpli ol unu dolaro por kilogramo.
Jen la miraklo ekonomia
de la moderna elektrometalurgio.
Tiu procedo kaptis kaj retenis mian atenton
tiom ke mi urĝiĝis pri eltrovo de baterio
kiu povu ekspluati tiun gigantskalan ekonomion.
Kaj mi faris tion.
Mi faris la tutan baterion likva --
likvaj metaloj por ambaŭ elektrodoj
kaj fandiĝinta salo por la elektrolito.
Nun mi montros kiel.
Jen mi metas malpli densan
likvan metalon plej supren,
pli densan likvan metalon malsupren,
kaj inter ili fandiĝintan salon.
Sed nun,
kiel elekti la metalojn?
Por mi la klopodo projekti
ĉiam komenciĝas ĉi tie
ĉe la perioda tablo,
formulita de alia profesoro,
Dimitri Mendelevo.
Ĉio kion ni konas
konsistas el iu kombino
de tio kion vi vidas listigitan ĉi tie.
Tio eĉ inkluzivas niajn korpojn.
Mi memoras la momenton, iun tagon,
kiam mi serĉis paron da metaloj
kiuj respondas al la postuloj, t.e.
abundo en la tersurfaco,
malsamaj kaj kontraŭaj densoj
kaj forta reciproka reagemo.
Mi perceptis eksciton pro trafo
kiam mi komprenis ke mi trovis la respondon.
Magnezio por la supera tavolo
kaj antimonio
por la malsupera.
Vi sciu, mi diru al vi,
unu el la plej gravaj profitoj de profesora estado
estas multkolora kreto.
(oni ridas)
Do, por produkti kurenton,
magnezio perdas du elektronojn
iĝante jono magnezia,
kiu migras trans la elektrolito,
ricevas du elektronojn de antimonio
kaj miksiĝas kun ĝi estigante alojon.
La elektronoj iras labori
al nia ĉiutaga mondo,
kaj funkciigas niajn aparatojn.
Kaj nun, por ŝargi la baterion,
ni konektas al ĝi fonton de elektro
kiel ekzemple venta elektrogenerilo.
Tiel ni inversas la kurenton
kaj pro tio magnezio eliras el la alojo
kaj migras reen al la supera elektrodo
reestigante la komencan situacion de la baterio.
Kaj la fluo de kurento tra la elektrodoj
estigas sufiĉe da varmo por pluteni la temperaturon.
Ege brila atingo,
almenaŭ teorie.
Sed ... ĉu vere ĝi funkcias?
Bone, kaj poste?
Ni iras laborejon.
Ĉu mi dungu profesian spertulon?
Ne, mi dungas studenton
kaj instruas al li,
kiel pripensi la problemon,
kiel vidi ĝin laŭ mia vidpunkto.
kaj lasas lin libera serĉadi.
Jen tiu studento, David Bradwell,
kiu en ĉi tiu bildo
ŝajne pridubas, ĉu tio povos funkcii.
Tiutempe mi ne diris al David
ke mi mem ne konvinkiĝis ke tio funkcios.
Sed David estas juna kaj lerta
kaj volas atingi doktoriĝon,
kaj plu konstruadas--
(oni ridas)
Li plu konstruadas
la unuan likvometalan baterion
laŭ ĉi tiu kemia procedo.
Kaj surbaze de la promesaj komencaj rezultoj de David
pagitaj
per sema mono ĉe MIT
mi povis allogi gravan monsubtenon al serĉado
el privataj investantoj
kaj el la federacia registaro.
Tio ebligis min etendi mian grupon ĝis 20 homoj,
miksaĵo de studentoj, postdoktoroj
kaj eĉ doktoriĝontoj.
Mi sukcesis altiri vere lertegajn homojn,
homoj kiuj same emas kiel mi
al scienco kaj servo al la societo,
ne scienco kaj servo por pluigi karieron.
Se vi demandas tiujn homojn
kial ili laboras pri likvometalaj baterioj
ilia respondo memorigos
tiun eldiron de Prezidanto Kennedy
ĉe Rice Universitato en 1962
kiam li diris - mi libere mencias -
"Ni elektis labori pri amasa elektrostokado
ne ĉar estas facila tasko,
male ĉar ĝi estas malfacila."
(aplaŭdoj)
Jen la evoluo de likvometala baterio.
Ni komencis per senpretenda ĉelo sufiĉa por unu ŭathoro.
Mi nomis ĝin la glaseto.
Ni konstruis pli ol 400 da tiaj,
kaj perfektigis ilian funkciadon per pluraj kemiaj procedoj --
ne nur magnezio kaj antimonio.
Dum tiu evoluigo ni pligrandigis ĝis ĉelo sufiĉa por 20 ŭathoroj
kiun mi nomis la hokedisko.
Ni atingis la samajn promesajn rezultojn
kaj ni pluiris ĝis la 'telero'
kiu liveras 200 ŭathorojn.
Tiu teknikaro montriĝis
fidinda kaj pligrandigebla.
Sed la progreso estis tro malrapida por ni.
Tiel antaŭ unu jaro kaj duono
David kaj mi
kun alia staba esploristo
starigis firmaon
por plirapidigi la evoluon de la procedo
kaj la strebon al livero de komerca produkto.
Kaj jen, ĉe nia LMBC
ni nun produktas ĉelojn kun diametro de 38 cm
kiuj kapablas liveri unu kiloŭatohoron.
t.e. miloble la enan energion
de la komenca glaseto.
Ni nomas ĝin la pico.
Kaj ni antaŭvidas ĉelon por 4 kiloŭathoroj.
Ĝi havos diametron de 91 cm.
Ni nomas ĝin la trinkeja tableto.
sed ankoraŭ ni ne povas antaŭmontri ĝin.
Unu variaĵo de tiu teknologio
ebligos nin surmeti tiujn tabletojn atingonte modulojn
kaj kunigi la modulojn en gigantan baterion
kiu eniros en 12-metran transportujon
laŭbezone lokeblan.
Tiu havos nominalan entenkapablon de 2 megaŭathoroj -
du milionoj da ŭathoroj.
Tiu energio sufiĉas
por la ĉiutaga elektra bezono
de 200 usonaj familioj.
Jen do ĝi disponeblas, retnivela elektrostokado
senbrua, ne malpuriga,
sen moviĝantaj partoj,
defore regebla,
planita por taŭga kosto surmerkate.
sen iu subvencio.
Kaj kion finfine ni eklernis el la tuta afero?
(aplaŭdoj)
Do kion finfine ni eklernis el la tuta afero?
Mi montru al vi
iomajn surprizojn, kontraŭtradiciaĵojn.
Ili ne videblas kutime.
Temperaturo
Saĝeco tradicia diras 'ĝi estu malalta
proksima al temperaturo de medio.
kaj estu kontrolsistemo por pluteni ĝin tioma.
Evitu ŝanĝojn de temperaturo.
La likvometala baterio estas projektita por funkcii je alta temperaturo
kun malmulte da kontrolo.
Nia baterio povas toleri la tre altajn temperaturojn
kiuj okazas pro kurentaj pintoj.
Kvanto da produktado: tradicia saĝeco konsilas
malpliigu la koston per amasproduktado.
La likvometala baterio estas projektita por malpliigi la koston
per produktado de malmultaj ekzempleroj, tamen ili pliiĝos.
Kaj finfine, la homa faktoro.
Tradicia saĝeco diras,
dungu spertulojn pri baterioj,
maturajn profesiulojn
kiuj povas profiti pro sia ampleksa sperto kaj scio.
Por evoluigi la likvometalan baterion,
mi dungis studentojn kaj postdoktorojn kaj instruis ilin.
En baterio,
mi klopodas maksimumigi elektran potencialon;
instruante,
mi klopodas maksimumigi homan potencialon.
Do vi vidas,
la historio de likvometala baterio
ne nur temas
pri eltrovo de teknologio,
estas modelo
por evoluigi eltrovistojn, tutspektre.
(aplaŭdoj)
Mi rakontos al vi iomete pri malracia sinteno.
Ne la via, kompreneble. Tiu de aliaj homoj.
< ridoj >
Nu, laborinte ĉe MIT [Teknologia Instituto de Masaĉuseco] kelkajn jarojn,
mi ekkomprenis, ke verki universitatajn raportojn ne estas tre ekscite.
Bone, mi ne scias kiom da tiaj tekstoj vi legis.
Sed ne estas amuze legi -- kaj ofte, verki -- ilin.
Eĉ pli malbonas ilin verki.
Tial mi decidis provi verki ion pli amuzan.
Kaj venis al mi la ideo verki kuirlibron.
Kaj la titolo de mia kuirlibro estus
"Vespermanĝo sen paneroj: la arto manĝi super la lavkuvo".
< ridoj >
Kaj ĝi estus perkuireja alrigardo al la vivo.
Mi estis sufiĉe ekscitita pri tio. Mi estis pritraktonta
iomete esploradon, iomete kuiradon.
Nu, vi scias, ni tiom multe faras en la kuirejo kaj mi pensis, ke tio estus interesa.
Mi verkis kelkajn ĉapitrojn,
kaj mi portis ilin al la eldonejo de MIT, kie oni diris:
"Bele. Sed ne por ni. Serĉu alian eldonejon".
Mi provis aliloke, kie oni diris la samon,
"Bele. Ne por ni".
Ĝis kiam iu diris
"Nu, se vi serioze pensas fari tion,
vi devas unue verki libron pri via esploro. Vi devas publikigi ion,
kaj tiam vi ekhavos la okazon verki ion alian.
Se vi vere volas fari ĝin, jen la vojo sekvenda".
Tiam mi diris: "Nu, mi vere ne volas verki pri mia esplorado.
Mi faras tion la tutan tagon. Mi volas verki ion alian.
Ion iomete pli libere, malpli strikte".
Sed tiu homo estis tre insista kaj diris
"Aŭskultu. Tio estas la sola maniero laŭ kiu vi faros ĝin".
Tiam mi diris "Okej, se mi devas fari ĝin --"
Mi prenis tutjaran libertempon. Mi diris: "Mi verkos pri mia esplorado
se ne estas alia maniero. Kaj tiam mi sukcesos fari mian kuirlibron".
Mi do verkis libron pri mia esploro.
Kaj ĝi montriĝis sufiĉe amuza tasko laŭ du aspektoj.
Unue mi amuziĝis en la verkado.
Sed la plej interesa afero estas, ke
mi komencis lerni de la homoj.
Verki niaepoke ja estas interesege
ĉar multajn reagojn oni povas ricevi de legantoj.
Oni skribas al mi pri sia persona sperto
kaj pri siaj ekzemploj kaj pri kio oni malkonsentas
kaj pri nuancoj.
Kaj nur estante tie ĉi -- tio estas, ke de kelkaj tagoj
mi spertis verajn kulminojn de obseda sinteno,
pri kiuj mi neniam antaŭe pensis.
< ridoj >
Kio laŭ mi estas simple fascina.
Mi parolos al vi iomete pri malracia sinteno.
Kaj mi volas komenci prezentante al vi kelkajn ekzemplojn de vida iluzio
kiel metaforon pri racieco.
Do pensu pri tiuj ĉi du tabloj.
Kaj vi certe jam vidis tiun ĉi iluziaĵon.
Se mi demandus al vi kiu estas pli longa, ĉu la vertikala linio sur la maldekstra tablo
aŭ la horizontala linio sur la dekstra tablo?
Kiu el ili ŝajnas pli longa?
Ĉu iu vere vidas, ke la maldekstra estas malpli longa?
Ne, ĉu? Neeble.
Sed la amuza afero pri vida iluzo estas, ke oni povas facile elmontri erarojn.
Mi povas surmeti kelkajn liniojn, sed tio ne helpas.
Mi povas animacii la liniojn.
Kaj se vi kredas, ke mi ne mallongigis la liniojn,
kion mi ja ne faris, mi pruvis al vi, ke viaj okuloj trompis vin.
Nun, la interesa afero pri tio
estas, ke kiam mi forviŝas la liniojn
estas kvazaŭ vi ne lernis ion ajn en la lasta minuto.
< ridoj >
Vi ne povas rigardi tion kaj diri "Okej, nun mi vidas la realon tia, kia ĝi estas".
Ĉu ne? Estas neeble superi tiun
senton, ke tiu ĉi estas fakte pli longa.
Nia intuicio estas vere trompanta nin laŭ ripetiĝanta, antaŭvidebla, kohera maniero.
Kaj preskaŭ nenion oni povas fari rilate al tio,
krom preni liniilon kaj mezuri ĝin.
Jen plia ekzemplo. Tiu ĉi estas unu el miaj preferataj iluzioj.
Kiun koloron vi vidas montritan de la supra sago?
Brunan. Dankon.
De la malsupra? Flavan.
Fakte, ili estas la sama.
Ĉu iu vidas ilin kiel la sama?
Tre, tre malfacile.
Mi povas kovri la ceteran supran parton de la kubo.
Kaj se mi kovras la ceteron de la kubo vi povas vidi, ke ili estas egalaj.
Kaj se vi ne kredas min, vi povas preni la projekciaĵon poste
kaj per iom da manipulado konstati, ke ili estas egalaj.
Sed denove la sama afero,
se ni demetas la fonon,
la iluzio revenas. Ĝuste.
Maleblas ne vidi tiun ĉi iluzion.
Nur daltonismuloj, mi kredas, ne povas vidi tion.
Mi volas, ke vi pensu pri iluzio kiel metaforo.
Vidi estas unu el niaj plej bonaj kapabloj.
Ni havas grandegan parton de nia cerbo dediĉita al vidado,
pli grandan ol la partoj dediĉitaj al kio ajn.
Ni vidas dum pli da horoj de unu tago, ol ni faras ĉion ceteran.
Kaj ni estas laŭevolue preparitaj por vidi.
Kaj se ni faras tiujn antaŭvideblajn, ripetiĝantajn erarojn de vidado,
en kio ni estas tiel bonaj,
kiuj estas la ŝancoj, ke ni ne faros eĉ pli da eraroj
en tio, pri kio ni ne estas tiel bonaj?
Ekzemple, farante financajn decidojn.
< ridoj >
Io, pri kio ni ne havas evoluan kialon por fari.
Ni ne havas specialigitan parton de la cerbo
kaj ni ne faras tion dum pluraj horoj de la tago.
Kaj oni povas argumenti, en tiuj kazoj, ke
la interesaĵo estas ĝuste, ke ni ja faras pli da eraroj tiurilate.
Kaj eĉ pli malbone, mankas facila maniero vidi ilin.
Ĉar en vidaj iluzioj ni povas facile elmontri la erarojn,
sed ĉe scia iluzio estas multe, multe pli malfacile
elmontri al la homoj la erarojn.
Mi do volas montri al vi kelkajn sciajn iluziojn
aŭ decidofarajn iluziojn, laŭ la sama maniero.
Kaj jen unu el miaj preferataj sociaj sciencaj grafaĵoj.
Ĝi estas el verko de Johnson kaj Goldstein.
Ĝi baze montras
la proporcion de homoj, kiuj indikis
ke ili estis interesataj doni siajn organojn.
Tiuj estas diversaj landoj en Eŭropo. Kaj vi esence
vidas du tipojn de landoj.
Landoj, dekstre, kie oni ŝajnas multe doni,
kaj landoj, maldekstre, kie oni ŝajnas doni tre malmulte
aŭ multe malpli.
La demando estas: kial? Kial iuj landoj donas multe
kaj aliaj landoj donas malmulte?
Kiam oni demandas homojn pri tio,
ili kutime pensas, ke temas pri io ligita al kulturo.
Ĉu? Kiom multe vi zorgas pri aliuloj?
Postlaso de viaj organoj al iu alia
probable rilatas kun kiom vi zorgas pri la socio, kiel ligita al ĝi vi estas.
Aŭ eble estas io religia.
Sed se vi rigardas tiun ĉi grafikaĵon,
vi povas vidi, ke landoj, kiujn ni konsideras tre similaj
fakte montras tre malsamajn sintenojn.
Ekzemple, Svedio estas tute dekstre
kaj Danio, kiun ni taksas kulture tre simila,
estas tute maldekstre.
Germanio estas maldekstre. Kaj Aŭstrio estas dekstre.
Nederlando estas maldekstre, kaj Belgio, dekstre.
Kaj fine, depende de via propra versio
de Eŭropa simileco,
vi povas vidi Brition kaj Francion kiel kulture similaj aŭ ne,
sed montriĝas, ke rilate al organdonado ili estas tre malsimilaj.
Parenteze, la nederlanda kazo estas interesa.
Efektive, Nederlando estas pli-malpli la plej granda de la malgranda grupo.
Montriĝis, ke ĝi atingis 28 elcentojn
post leteri al ĉiu domo en la lando
petante, ke oni aliĝu al la programo de organdonado.
Vi konas la esprimon, "Almozpetado havas sian limon".
Tio estas 28 elcentoj por organdonado.
< ridoj >
Sed kion ajn la landoj en la dekstro faras,
ĝi funkciis multe pli bone ol petegi.
Do kion ili faras?
Nu, la sekreto rilatas al respondilo ĉe Departemento pri Aŭtostirado.
Kaj jen la rakonto.
La landoj en la maldekstro havas respondilon ĉe la koncerna Departemento
kiu similas al tio ĉi.
Marku la suban kvadraton se vi volas partopreni
en la programo por organdonado.
Kaj kio okazas?
La homoj ne markas. Kaj ili ne aliĝas.
La landoj en la dekstro, kiuj atingas multon,
havas iom malsaman respondilon.
Ĝi tekstas "marku la kvadraton se vi ne volas partopreni".
Sufiĉe interese, kiam homoj rimarkas tion ĉi,
ili denove ne markas. Sed nun ili aliĝas.
< ridoj >
Nun pensu pri tio, kion ĝi signifas.
Ni vekiĝas matene kaj sentas, ke ni faras decidojn.
Ni vekiĝas kaj malfermas la ŝrankon.
Kaj ni sentas, ke ni decidas pri tio, kion ni vestas.
Same, ni malfermas la fridujon kaj sentas, ke ni decidas pri tio, kion ni manĝas.
Tio, kion ni ĵus vidis vere diras, ke
multaj el tiuj decidoj ne kuŝas ĉe ni.
Ili kuŝas ĉe la homo, kiu ellaboris tiun formularon.
Kiam vi iras ĉe Departemento pri Aŭtostirado
la homo, kiu ellaboris la respondilon havos grandegan influon
sur tio, kion vi fine faros.
Nu, estas tre malfacile intuicii tiujn rezultojn. Pensu mem pri ĝi.
Kiom inter vi kredas,
ke se vi devus renovigi vian stirpermesilon morgaŭ
kaj vi irus al la Departemento
kaj trovus unu el tiaj respondiloj,
vi efektive ŝanĝus vian sintenon?
Tre, tre malfacilas pensi, ke oni influus nin.
Ni povas diri: "ho, tiuj strangaj eŭropanoj. Certe io tia influus ilin".
Sed kiam temas pri ni,
ni havas tiom fortan senton pri ĉioregado,
ni havas tiom fortan senton
ke ja ni faras decidon,
ke estas tre malfacile eĉ akcepti
la ideon, ke ni efektive havas
nur iluzion fari decidon, anstataŭ efektive decidi.
Nun, vi povas diri,
"Tiuj estas decidoj, pri kiuj ni ne zorgas".
Fakte, laŭdifine, tiuj estas decidoj
pri io, kio okazos al ni post nia morto.
Kiel ni povus zorgi pri io malpli ol
pri tio, kio okazas post nia morto?
Do averaĝa ekonomikisto, iu, kiu kredas pri racieco,
dirus "Ĉu vi scias? La kosto preni krajonon
kaj enmarki kvadraton estas pli alta ol la ebla
profito de tiu decido".
Jen do kial ni havas tian rezulton.
Tamen, ne estas pro tio, ke facilas.
Ne pro tio, ke ĝi estas bagatela. Ne pro tio, ke ni ne zorgas pri tio.
Estas la malo. Estas pro tio, ke ni ja zorgas.
Estas malfacile kaj kompleksa,
tiel kompleksa, ke ni ne scias kion fari.
Ĉar ni ne havas ideon pri tio, kio endas fari
ni simple prenas kion ajn elektitan por ni.
Mi donos al vi plian ekzemplon pri tio.
Tio ĉi estas el teksto de Redelmeier kaj Schaefer,
kiuj diris: "Nu, tiu efekto okazas ankaŭ al spertuloj,
homoj kiuj estas bone pagataj, spertuloj pri siaj decidoj,
ofte faras tion".
Esence, ili kunigis grupon da kuracistoj
kaj prezentis al ili dosieron pri paciento,
iu 67-jaraĝa terkultivisto.
De iom da tempo li suferas pro koksodoloro, dekstre.
Kaj tiam oni diris al la kuracistoj:
"Vi decidis antaŭ kelkaj semajnoj
ke nenio efikis por tiu ĉi paciento.
El ĉiuj tiuj medikamentoj, neniu ŝajnas efiki.
Vi do indikas al la paciento kirurgion por enmeti protezon.
Protezo por la kokso. Ĉu bone?
Do, oni estas enigonta protezon al la paciento.
Kaj tiam ili diris al duono de la kuracistoj:
"Hieraŭ vi reviziis la kazon de tiu paciento
kaj rimarkis, ke vi forgesis provi medikamenton.
Vi ne provis ibuprofenon.
Kion vi faras? Ĉu vi revenigas la pacienton kaj provas ibuprofenon?
Aŭ ĉu vi lasas lin ricevi protezon?"
Nu, la bona novaĵo estas, ke la plimulto de la kuracistoj
decidis revenigi la pacienton kaj provi ibuprofenon.
Tre bone por la kuracistoj.
Al la alia grupo de kuracistoj ili diris:
"Hieraŭ kiam vi reviziis la kazon
vi malkovris, ke estas du medikamentoj ne provitaj
ibuprofeno kaj piroksikamo".
Kaj ili diris: "Tiujn du medikamentojn vi ankoraŭ ne provis. Kion vi faras?"
Ĉu vi lasas la kirurgion okazi aŭ revenigas la pacienton?
Kaj se vi revenigas lin, ĉu vi provas ibuprofenon aŭ piroksikamon? Kiun?"
Nun pensu pri tio. Tiukaze
pli facilas lasi la pacienton plu iri al kirurgio.
Male, revenigi lin faras ĉion tuj pli kompleksa.
Unu plia decido fariĝas necesa.
Kio okazas nun?
La plimulto de la kuracistoj ĉi-foje elektis lasi la pacienton iri
al la kirurgiejo.
Mi esperas, ke tio maltrankviligos vin, parenteze --
< ridoj >
kiam vi vizitos vian kuraciston.
La ĉefa gravaĵo estas, ke neniu kuracisto dirus
"Piroksikamo, ibuprofeno, kokso-anstataŭigo...
Ek! al la kokso-anstataŭigo."
Sed tuj kiam oni difinas tion kiel la bazan elekton
ĝi havas grandegan povon super tio, kion homoj fine faros.
Jen kelkaj aliaj ekzemploj de neracia decidado.
Imagu, ke mi donas al vi elekton.
Ĉu vi volas semajnfinon en Romo?
Ĉiuj elspezoj pagitaj:
hotelo, transportado, manĝaĵoj, matenmanĝo,
plena matenmanĝo, ĉio.
Aŭ semajnfinon en Parizo?
Nu, semajfino en Parizo, semajnfino en Romo - ili estas malsamaj aferoj.
La manĝaĵo, la kulturo, l'arto estas malsamaj.
Nun imagu, ke mi aldonas elekteblon,
kiun neniu volus.
Imagu, ke mi diras: "Ĉu semajnfino en Romo,
semajnfino en Parizo aŭ ŝtelo de via aŭto?"
< ridoj >
Estas amuza ideo, ĉar kial la aŭtoŝtelo
en tiu aro, influus ion ajn?
< ridoj >
Sed kio okazus se la priŝtela elekteblo
ne estus precize tia.
Se ĝi estus vojaĝo al Romo, ĉiuj elspezoj pagitaj,
transportado, matenmanĝo...
Sed ĝi ne inkluzivas kafon en la mateno.
Se vi volas kafon vi devas pagi mem. Estas 2,50 eŭroj.
Nu, iamaniere,
konsiderante, ke vi povas havi Romon kun kafo,
kial vi povus voli Romon sen kafo?
Estas kiel la ŝtelo de sia aŭto. Estas malsupera elekto.
Sed imagu tion, kio okazis. Kiam oni aldonas Romon sen kafo,
Romo kun kafo fariĝas pli populara. Kaj oni elektas tion.
La fakto, ke vi havas Romon sen kafo
igas Romon kun kafo ŝajni supera.
Kaj ne nur al Romo sen kafo, eĉ supera al Parizo.
< ridoj >
Jen du ekzemploj de tiu principo.
Tiu anonco el The Economist, antaŭ kelkaj jaroj,
donis al ni tri elektojn.
Retan abonon kontraŭ 59 dolaroj.
Paperan abonon kontraŭ 125.
Aŭ vi povus havi ambaŭ kontraŭ 125.
< ridoj >
Nu, mi vidis tion kaj mi kontaktis "The Economist"
kaj mi provis malkovri kion ili tiam pensas.
Kaj ili pasigis min de unu homo al alia,
ĝis kiam fine mi trovis homon, kiu respondecas pri la retejo.
Mi atentigis lin pri tio, kaj li kontrolis tion, kio okazas.
Mi nur scias, ke sekve la anonco malaperis. Sen klarigoj.
Tiam mi decidis fari eksperimenton
kiun mi ŝategus, ke "The Economist" faru kun mi.
Mi prenis tion kaj donis ĝin al 100 studentoj ĉe MIT,
dirante: "Kiun vi elektus?"
Jen la rezulto. La plimulto volis la tutan oferton.
Bonŝance neniu volis la superregitan elekton.
Tio signifas, ke niaj studentoj kapablas legi.
< ridoj >
Sed nun se vi havas elekteblon, kiun neniu volas
oni povas forstreki ĝin. Ĉu vere?
Tiam mi printis alian version de tio,
en kiu mi forigis la mezan elekteblon.
Mi donis ĝin al aliaj 100 studentoj. Jen kio okazis.
Nun la plej populara eblo fariĝis la malpli populara.
Kaj la malpli populara fariĝis la pli populara.
Kio okazis estas tio, ke la senutila elekto
en la mezo estis senutila en la senco, ke neniu volis ĝin.
Sed ĝi ne estis senutila en la senco, ke ĝi helpis la homojn malkovri
kion ili volis.
Fakte, kompare al la elekto en la mezo,
kiu estis havi nur la paperan eldonon kontraŭ 125,
la papera kaj reta kontraŭ 125 ŝajnis nekredeble bona afero.
Kaj sekve oni elektis ĝin.
La ĝenerala ideo tie ĉi, cetere,
estas tio, ke ni efektive ne konas tiel bone niajn preferojn.
Kaj ĉar ni ne konas tiel bone niajn preferojn
ni estas submetitaj al ĉiuj tiaj influoj el eksteraj fortoj,
la bazaj elektoj, la apartaj elektoj prezentataj al ni. Kaj tiel plu.
Jen plia ekzemplo pri tio.
Homoj kredas, ke kiam temas pri fizika allogo,
vidante iun, ni tuj scias ĉu ni ŝatas tiun homon aŭ ne,
ĉu ni estas allogitaj aŭ ne.
Kaj pro tio ni havas kvarminutajn rendevuojn.
Do mi decidis eksperimenti tion kun homoj.
Mi montros al vi bildojn de homoj - ne veraj homoj.
La eksperimento disvolviĝis kun veraj.
Mi montris al iuj homoj bildon de Tom kaj bildon de Jerry.
Mi demandis "Kiun vi ŝatus rendevui? Ĉu Tom aŭ Jerry?"
Sed por duono de la homoj mi aldonis malbelan version de Jerry.
Mi per Photoshop igis Jerry-n iom malpli alloga.
< ridoj >
Por la aliaj mi aldonis malbelan version de Tom.
Kaj la demando estis ĉu malbela Jerry kaj malbela Tom
helpas sian respektivan, pli allogan fraton?
La respondo estis absolute jes.
Kiam malbela Jerry ĉeestis, Jerry estis populara.
Sama fenomeno kiam malbela Tom akompanis Tom-n.
< ridoj >
Tio kompreneble havas du tre klarajn sekvojn
en la vivo, ĝenerale.
Se vi iras al trinkejo, kiun vi devas venigi kun vi?
< ridoj >
Vi volas iom pli malbelan version de vi mem.
< ridoj >
Similan. Similan... sed iom pli malbelan.
< ridoj >
La dua punkto, kompreneble, estas tio, ke
se iu alia invitas vin, vi scias kion ili pensas pri vi.
< ridoj >
Nun vi kaptis la aferon.
Kiu estas la ĝenerala punkto?
Ĝi estas, ke kiam ni pensas pri ekonomiko, ni havas
tiun belan vidaĵon de la homa naturo.
"Kia artaĵo estas la homo! Kiel nobla laŭ rezonado!"
Ni havas tiun vidpunkton pri ni mem, pri aliaj.
La perspektivo de sintena ekonomiko
estas iomete malpli pozitiva pri homoj.
Fakte laŭ kuracista aspekto, tiu ĉi estas nia opinio.
< ridoj >
Sed por unu, ĉagreno
por alia, festeno:
jen kial sintena ekonomiko estas interesa kaj interesoveka.
Ĉu ni estas Superhomo? Aŭ ĉu ni estas Homer Simpson?
Kiam temas pri konstruado de la fizika mondo,
ni iel komprenas niajn limojn.
Ni konstruas ŝtupojn. Kaj ni konstruas tiujn aĵojn
kiujn ne ĉiuj povas uzi, evidente.
< ridoj >
Ni komprenas niajn limojn.
kaj ni konstruas laŭ ili.
Sed ial, kiam temas pri la mensa mondo,
kiam ni elpensas aferojn kiel sanzorgado kaj emeritiĝo kaj borso,
ni iel forgesas la ideon, ke ni estas limigitaj.
Mi kredas, ke se ni kompenas niajn sciadajn limojn
kiel ni komprenas niajn fizikajn limojn,
eĉ se ili ne videblas kiel la nazo meze de la vizaĝo,
ni povus elpensi pli bonan mondon.
Kaj tio, mi kredas, estas la espero en ĝi.
Mi tre dankas vin.
< aplaŭdoj >
Mi estas historiisto.
Steve parolis pri la estonteco de malgranda tekniko,
sed mi tuj montros al vi eron de la 
granda tekniko de la estinteco.
Temas pri la projekto konstrui 4000-tunan kosmoŝipon
pelitan de nukleaj bomboj por atingi Jupiteron kaj Saturnon.
Tio disvolviĝis dum mia infaneco – de 1957 al 1965.
Oni nepre sekretigis la projekton.
Kaj jen kelkaj detaloj, kiujn oni ne nur malsekretigis,
sed ankaŭ resekretigis.
(Ridoj)
Se ĉio glatas, venontjare mi revenos montri multe pli,
kaj se ne, mi estos enkarcerigita ĝuste kiel Wen Ho Lee.
(Ridoj)
Esence, la ŝipo havis la dimensiojn de Hotelo Marriott,
aŭ iom pli alta kaj granda.
Kaj unu el tiuj, kiuj prilaboris la projekton dekomence
estis mia patro, Freeman, la viro en la mezo.
Jen mia fratino, Esther, TED-a fervorulino, kaj mi.
Mi ne ŝatis kosmoŝipojn pelitajn de nukleaj bomboj.
Ŝajnis kiel bonega ideo, sed mi preferis konstrui kajakojn.
Do ni havis kelkajn kajakojn.
Do sciu, ke mi ne estas ia D-ro Strang-amo.
Sed dum mi kajakadis tien ĉi kaj tien,
al belegaj kaj strangaj lokoj de nia planedo
mi ĉiam revenadis mense al Projekto Oriono,
kaj al mia patro kaj sia teamo, konstruantaj tiujn ŝipegojn.
Ili volis flugi al Saturno, kaj estis ja irontaj.
Ted Taylor, estro de la projekto, volis iri kun siaj geinfanoj.
Kontraŭe, mia patro ne volis, kaj pro tio
ni pli-malpli ĉesis interparoli kelkajn jarojn.
(Ridoj)
La projekto ekis en 1957 ĉe General Atomics.
Ĝi situas ĝuste marborde, ĉe La Jolla.
Vidu la centra konstruaĵo, meze de la foto.
Estas la 130-funta diametra biblioteko
– ekzakte la dimensio de la kosmoŝipo.
Metu tiun bibliotekon baze de la ŝipo
– oni volis ĝin tiom granda.
de 2000 al 3000 bomboj estintus necesaj.
Grandparte, tiuj kiuj prilaboris la projekton jam laboris ĉe Los Alamos
kaj konstruis la hidrogenan bombon.
Estis la unua projekto financiita de ARPA.
Jen la kontrakto per kiu ARPA donacis la unuan milionon da dolaroj
por lanĉi la projekton.
«Priŝipa projekto oficiale lanĉita.
Posteno atendas vin. Dyson.»
Estis en julio 1958.
Du tagojn poste, la kosmovojaĝanta 
manifesto, klarigante
– ni aŭdis prie hieraŭ – kiel nepras vojaĝi tra spaco:
«Vojaĝoj al foraj planedoj. 20ª aŭgusto 1958».
Statistikoj pri vizitindaj lokoj. (Ridoj)
Kelkaj ŝipaj dimensioj;
por la plej granda, oni celis 8-miliontunan mason;
estis la ekstrema versio.
Jen la dua versio: 2000 bomboj. 
Ili estas 5-kilotunaj bomboj,
kun proksimume la dimensio de 
malgranda Volkswagen.
800 da ili estus necesaj por enorbitigi la ŝipon.
Jen 10 000-tuna alsaturna ŝipo
por iro kaj reveno de 1300 tunojn;
temas pri 5-jara vojaĝo.
Eblaj elirdatoj: de oktobro 1960 al februaro 1967. (Ridoj)
Jen la trajektorioj al Marso,
kalkulitaj senkomputile, per kalkulrektiloj.
La eta Oriono ŝipo
kaj la konvenciaj materialoj bezonataj kompare.
Temas pri ŝipo granda kiel la Empire State Building.
La projekto ne interesis NASA, kiu provis ĉesigi ĝin.
Ĝi estis subtenita de la Aerarmeo,
kaj do estis nepre sekreta.
Jen kial la malsekretigitaj dokumentoj,
kiujn oni havigas al si aspektas tiel. (Ridoj)
Jen militaj versioj, kiuj povas transporti
hidrogenajn bombojn por detrui la duonon de la planedo.
Alia versio, kiu sendas redonaj frapoj al Sovetunio.
Jen vere sekreta informo: kiel ekhavi eksplodojn
kies energio oni povas direkti
al la ŝipo, kontraŭe al la energio
de dinamita bastono.
La temo estas ankoraŭ tre aktuala.
Estas danĝere, sed laŭ mi
pli bonas diskonigi danĝerajn temojn,
ol pensi ke oni povos daŭre kaŝi ilin.
Jen tio, kio okazas je 600 mikrosekundoj.
La Aerarmeo konstruis maketojn kaj komencis fari tion.
Ĉe La Jolla, oni diris: «Oni devas fari la unuan paŝon».
Oni konstruis maketon pelitan de potenca eksplodaĵo.
Jen bildoj el kinaĵo konservita de iu,
kiu devis detrui ĝin, sed anstataŭ
kaŝis ĝin en sia kelo dum 40 jaroj.
Jen 3-funtaj ŝarĝaĵoj de C4, proksimume
dekoble pli ol tiun, kiun entenis la ŝuoj 
de tiu teroristo… (Ridoj)
Jen Ed Day metante… Ĉiu el tiuj ujoj 
entenas tri funtojn de C4.
Ili konstruis sistemon, kiu elĵetas ilin 
ĉiu kvaronsekundo.
Jen mia patro, kun la sporta vesto, tenante tekon.
Ili ege amuzis sin farante tion. Sed oni 
malpermesis al infanoj ĉeesti.
Mia patro povis diri, ke li konstruas
saturnirantan ŝipon,
sed nenion pli.
Dum mia tuta vivo, mi scivolis pri tiu projekto, kaj
pasigis la lastajn kvar jarojn serĉante tiujn maljunulojn.
Kelkaj bildoj el la video.
Jeff Bezos afable akceptis, hieraŭ, alsendi
la videon al la retpaĝaro de Amazon – kelkajn bildojn. (Aplaŭdoj)
Do mi dankas lin.
Ili faris interesan inĝenierartan verkon tiurilate.
La amplekso de tiu projekto… 
ja granda tekniko tio estas,
kaj ni neniam refaros ion similan.
Se vi vidus la 1959-an… Jen tion, kion estus 
sentintaj pasaĝeroj;
jen priakcela grafiko. (Ridoj)
Kaj la rendimento de la impulsosistemo:
20-kilotuna rendimento kaj 10-milion-nutona efiko por ni.
Nu, kaj jen problemeto,
radiada dozo en la ŝipanarujo: 700 radiadunuoj 
po eksplodo. (Ridoj)
Fisia rendimento dum la disvolviĝo.
Oni esperis disvolvigi senradiadajn bombojn – vane.
Okulbrulvundoj: jen tion, kion riskas
la spektantoj en Miami. (Ridoj)
Jen la enŝipanareja bruo: ne tro malbone,
tre malaltaj frekvencoj, kiel el tiuj malaltbojiloj.
Kaj nun, taksoj de la lokaj danĝeroj
se eksplodas la ŝipo sur la lanĉejo.
Fine, je le fino de 1964, NASA diris:
«Bone, ni apogos priefektivigeblecan 
esploron por eta versio,
kiun oni povus lanĉi eron post ero kun raketo 
Saturn V, kaj munti enorbite».
NASA mendis 8-homan version
por iri al Marso. Ĝi ŝatis la ideon,
ĉar la ŝipanaro estus loĝinta en ĝi
«ĝuste kiel en submarŝipo».
Jen la ŝipanarejo. Ĝi turnas kiel centrifugilo
por krei artefaritan pezoforton.
Sciencistoj estis ankoraŭ parto de la ŝipanaro;
oni pensis pri sep kosmonaŭtoj kaj sep sciencistoj.
Jen la 20-homa versio por flugi al Jupitero:
litoj, refuĝejoj, ekzercejo.
Nu, la vojaĝo estintus longa kaj komforta.
La Aerarmea versio: tio estas, la milita versio.
Aferoj tiaj oni ne malsekretigis,
sed kelkaj homoj sukcesis kaŝe forpreni ilin.
Ili konservis ilin kaj transdonis ilin al mi kiam 
ili estis mortontaj.
Artistaj desegnaĵoj: fundamente,
la PowerPoint prezentadoj
al la Aerarmeo antaŭ 40 jaroj.
Vidu la hometojn apud la vehiklo.
Unu parto de NASA interesiĝis pri la projekto,
sed la estrejo de la organizaĵo haltigis ĝin.
Ĉio konsiderinte, oni precizigis
la projekton ĝis 1965,
kiam ĉia movo ĉesis abrupte.
Kia rezulto? Nenia.
Tiu projekto estas interrompita.
Fina punkto. Ĉion, kion mi povas diri konklude
estas, ke hieraŭ ni aŭdis ke unu el la dek katastrofoj,
kiuj povus trafi nin estas giganta asteroido.
Kaj tiam, vera katastrofo por NASA estus,
ke se oni anoncas, ke post naŭ monatoj 
asteroido trafos nin,
kaj se ĉiuj demandas: «Be… kion faru ni?»,
la Projekto Oriono estas unu el la solaj
se ne la ununura, kiu ebligus nin kontraŭagi. (Ridoj)
Do, jen bona kaj malbona novaĵoj.
La bona estas, ke NASA entenas etan sekretan
sekcion pri planoj enokaze de urĝaj eventualaĵoj.
Ĝi provas konservi la sciaĵojn pri Oriono
enokaze de malbonŝanco tia.
Eble konservi kelkajn plutoniajn bombojn.
Tio estas la bona novaĵo. La malbona:
kiam mi kontaktis tiun sekcion,
por peti dokumentojn pri la projekto
oni tie freneziĝis ĉar mi havis multajn aĵojn, 
kiuj mankis al ĝi,
kaj NASA aĉetis 1759 paĝojn de mi. (Ridoj)
Jen do kiel statas la afero: ne tre bone.
(Aplaŭdoj)
Chris Anderson: Bonvenon, William.
William Kamkwamba: Dankon.
CA: Jen lumbildo... Pri kio temas?
WK: Ĝi estas la domo, kie mi loĝas.
CA: Kie vi loĝas? En kiu lando?
WK: En Malavio. En Kasungu, Malavio.
CA: Bone. Vi estas 19-jara, ĉu ne?
WK: Jes. Mi estas 19-jara.
CA: Antaŭ kvin jaroj venis al vi ideo. Kia?
WK: Mi volis starigi ventoturbinon.
CA: Ĉu ventoturbinon?
WK: Jes.
CA: Por elektrizi kion? Ĉu por lumo, k.t.p.?
WK: Jes.
CA: Kion vi do faris? Kiel vi efektivigis tion?
WK: Forlasinte la lernejon, mi trovis en biblioteko libron:
«Kiel uzi energion», kaj legis informon en ĝi
pri la maŝino. Mi provis,
kaj konstruis ĝin.
(Aplaŭdoj)
CA: Do vi kopiis – vi kopiis ekzakte la modelon de la libro.
WK: Ha, ne. Anstataŭ…
CA: Kio okazis?
WK: Fakte, en la libro, la maŝino havis kvar…
ne, tri alojn,
kaj la mia havas kvar alojn.
CA: Tri en la libro, kaj kvar sur la via.
WK: Jes.
CA: Kaj el kio vi konstruis ĝin?
WK: Mi metis kvar alojn, ĉar mi volis pliigi ĝian povon.
CA: Ha, bone.
WK: Jes.
CA: Testinte, vi vidis, ke ĝi pli bone funckias per kvar.
WK: Jes. Mi faris teston.
CA: Kaj el kio vi faris la ventoturbinon?
Kiajn materialojn vi uzis?
WK: Mi uzis biciklan kadron, pulion kaj plastan tubon, kaj tiu tiras…
CA: Estas foto pri ĝi. Ĉu ni povas vidi la sekvan lumbildon?
WK: Jes. Jen la ventoturbino.
CA: Kaj do… Tiu ventoturbino… Ĉu ĝi funkciis?
WK: Kiam blovas la vento, ĝi rotacias kaj generas.
CA: Kiom da elektro?
WK: 12 vatojn.
CA: Kaj ĝi funkciigis lampojn por via domo. Kiom da lampoj?
WK: Kvar ampoloj kaj du radioriceviloj.
CA: Ho!
WK: Jes.
(Aplaŭdoj) CA: Sekva lumbildo…
Kiuj estas tiuj?
WK: Miaj gepatroj tenantaj radioricevilon.
CA: Vi estis nur 14-15-jara tiam.
Kiel ili reagis? Ĉu ili feliĉis?
WK: Jes.
CA: Kaj vi… Kion vi intencas fari pri tio?
WK: Kio? --
CA: Mi celas diri: Ĉu vi intencas starigi alian?
WK : Jes, mi volas starigi alian,
kiu pumpos akvon por la kultivejo.
CA: Kaj por tio vi necesos pli potencan turbinon.
WK : Jes.
CA: Kiom pli?
WK : Mi pensas, ke ĝi generos pli ol 20 vatojn.
CA: Kaj tio disponigus irigacion al la tuta vilaĝo, ĉu ne?
WK : Jes.
CA: Kaj nun, vi serĉas homojn ĉi tie, ĉe TED,
kiuj povus iel helpi vin
efektivigi tiun revon.
WK : Jes, kiuj povus helpi min pri la materialoj. Jes.
CA: Vi nun estas 19-jara.
Ĉu vi intencas estonte
plue labori pri energiproduktado?
WK : Jes. Mi ja intencas labori en tiu kampo.
CA: Nu, William, estis vera honoro paroli kun vi.
Ni dankegas vin pro via ĉeesto.
VK : Dankon.
(Aplaŭdoj)
Nu, bonan matenon, gesinjoroj.
Mia nomo estas Art Benjamin, kaj mi estas "matemagiisto".
Kion tio signifas estas ke mi kombinas miajn amojn al matematiko kaj al magio
por fari ion, kion mi nomas "matemagio".
Sed antaŭ ol ni komencu, mi havas rapidan demandon por la aŭskultantaro.
Ĉu hazarde iu el vi
kunportis ĉimatene kalkulilon?
Serioze, se vi havas kalkulilon ĉe vi, levu vian manon, levu vian manon.
Mi -- estis -- ĉu via mano supras?
Nun alportu ĝin, alportu ĝin. Ĉu alia?
Mi vidas, mi vidas unu tie malantaŭe.
Vi sinjoro, jam estas tri.
Kaj ĉu iu en tiu ĉi parto?
Bone, vi tie en la koridoro. Vi kvar kun viaj kalkuliloj,
ĉu vi povas kunporti viajn kalkulilojn kaj akompani min tie ĉi supre en la podio?
Kaj nun ni donu al tiuj ĉi volontuloj belan serion da aplaŭdoj.
(Aplaŭdo)
Tre bone. Kaj tiel ke mi ne havis la ŝancon
labori per tiuj kalkuliloj, necesas certi
ke ili ĝuste funkcias.
Ĉu iu bonvolas komenci, donante al ni
duciferan nombron?
Ĉu duciferan nombron?
Spektantaro: 22
Arthur Benjamin: 22. Kaj alian duciferan nombron, sinjoro?
Spektantaro: 47
AB: Multipliku 22 per 47, certiĝu ke la rezulto estas 1 034,
aŭ male la kalkuliloj ne funkcias. Ĉu vi ĉiuj alvenis al 1 034? 1 034?
Virino: Ne.
AB: 594. Kaj nun ni donu al tri el ili belan serion da aplaŭdoj.
(Aplaŭdo)
Ĉu vi bonvolus provi pli normalan kalkulilon, ĉiaokaze?
Okej, tre bone.
Kion mi nun intencas fari --
mi rimarkis ke vi iom malfruis doni vian respondon.
Bone. Mi montros al vi pli rektan vojon por multipliki
eĉ pli rapide per la kalkulilo.
Ekzistas io nomata la kvadrato de nombro,
kiel plejmulto el vi scias, tio estas preni la nombron
kaj multipliki ĝin per ĝi mem.
Ekzemple, la kvadrato de kvin estus...
Spektantaro: 25.
AB: 25. Nun, la maniero kiel ni povas kvadratigi en plejmultaj kalkuliloj --
mi montru tion pere de tiu ĉi --
estas: prenu la nombron, ĉi-kaze kvin,
premu "oble" kaj poste "egalas",
kaj en plejmultaj kalkuliloj tio donas la kvadraton.
En kelkaj el tiuj malnovaj kalkuliloj de tipo RPN,
vi havas butonon "kvadrata x" en ĝi,
kiu permesas fari la kalkulon eĉ pli rapide.
Kion mi nun klopodos fari tio estas kvadratigi, en mia kapo,
kvar duciferajn nombrojn
pli rapide ol ili tion faros per siaj kalkuliloj, eĉ uzante la rapidan procedon.
Kion mi nun uzos estas la dua vico, kaj mi elektos kvar el vi --
unu, du, tri, kvar -- por ke ĉiu kriu po unu duciferan nombron,
kaj se vi bonvolos kvadratigi la unuan nombron,
kaj vi la duan, la trian kaj la kvaran,
mi klopodos konkuri kontraŭ vin por la respondo. Ĉu konsentite?
Do, rapide -- duciferan nombron, bonvolu.
Spektanto: 37.
AB: 37 kvadrate, okej.
Spektanto: 23.
AB: 23 kvadrate, okej.
Spektanto: 59.
AB: 59 kvadrate, okej, kaj fine?
Spektanto: 93.
AB: 93 kvadrate. Ĉu vi bonvolus laŭtigi la respondojn?
Virino: 1 369. AB: 1 369.
Virino: 529.
AB: 529.
Viro: 3 481.
AB: 3 481.
Viro: 8 649.
AB: Mi tre dankas.
(Aplaŭdo)
Permesu ke mi faru unu plian paŝon.
Mi ĉifoje klopodos kvadratigi iujn triciferajn nombrojn.
Mi eĉ ne skribos tiujn ĉi --
mi nur laŭtigos ilin tuj post kiam oni diros ilin al mi.
Ĉiu ajn kiun mi montru, diru unu triciferan nombron.
Ĉiu ajn ĉisupre kontrolu la respondon.
Simple indiku min ĉu ĝi ĝustas.
Unu triciferan nombron, sinjoro, ĉu?
Spektanto: 987.
AB: 987 kvadratigite estas 974 169
(Ridado)
Ĉu? Bone.
Alia, alia tricifera nombro --
(Aplaŭdo)
-- alia tricifera nombro, sinjoro?
Spektanto: 457.
AB: 457 kvadratigite estas 205 849.
Ĉu 205 849?
Ĉu?
Okej, alia, alia tricifera nombro, sinjoro?
Spektanto: 321.
AB: 321 kvadratigite estas 103 041. 103 041
Ĉu? Plia tricifera nombro, bonvolu.
Spektanto: Oh, 722.
AB: 722 kvadratigite estas 500 – ve, tiu ĉi estas pli malfacila.
Ĉu 513 284?
Virino: Jes.
AB: Jes? Ho, unu plia, unu plia tricifera nombro, bonvolu.
Spektanto: 162.
AB: 162 kvadratigite estas 26 244.
Mi tre dankas.
(Aplaŭdo)
Permesu ke mi iru unu paŝon pluen.
(Ridado)
Ĉifoje mi klopodos kvadratigi kvarciferan nombron.
Nun vi povas preni vian tempon por tio; mi ne konkuros kun vi pri la respondo en tiu ĉi kazo,
sed mi klopodos ĝuste respondi.
Por fari tion ĉi iom pli hazarda, ni elektu ĉifoje la kvaran vicon,
ni diru, unu, du, tri, kvar.
Se ĉiu el vi laŭtigos po unu simplan ciferon,
tio faros la kvarciferan nombron kiun mi kvadratigos.
Spektanto: Naŭ.
AB: Naŭ.
Spektanto: Sep. AB: Sep.
Spektanto: Kvin. AB: Kvin.
Spektanto: Ok. AB: Ok.
9 758, tio necesigos iomete da tempo, do eltenu kun mi.
Ĉu 95 218 564?
Virino: Jes.
AB: Mi tre dankas
(Aplaŭdo)
Nun, mi klopodus kvadratigi kvinciferan nombron --
kaj mi povus --
sed malbonŝance plejmulto de la kalkuliloj ne povas.
(Ridado)
Okcifera kapablo – ĉu vi ne malamas tion?
Do, ĉar ni atingis la limojn de viaj kalkuliloj –
kio estas tio? Ĉu la via --
Virino: Mi ne scias.
AB: Ĉu la via atingas pli alte?
Oh, ĉu la via?
Viro: Mi probable povas.
AB: Mi parolos kun vi poste.
Dume, mi finu
la unuan parton de mia spektaklo farante ion iom pli tiklan.
Ni prenu la nombron pli grandan en tiu ĉi tabulo, 8 649.
Ĉu vi povas enmeti tion en vian kalkulilon?
Kaj ĉifoje anstataŭ kvadratigi ĝin,
mi volas ke vi prenu tiun nombron kaj ĝin multipliku
per ajna tricifera nombro kiun vi volu,
sed ne diru al mi per kio vi obligas --
simple multipliku ĝin per ajna hazarda tricifera nombro.
Do, vi devus havi kiel respondon aŭ
sesciferan aŭ probable sepciferan nombron.
Kiom da ciferoj vi havas, ĉu ses aŭ sep?
Sep, kaj la via? Virino:Sep.
AB: Ĉu sep? Ĉu sep?
Kaj, necerte
Viro: Jes.
AB: Sep. Ĉu ekzistas ebla maniero ke mi povus scii
kiun sepciferan nombron vi havas? Diru: "Ne."
(Ridado)
Bone. Mi do intencas atingi la maleblon --
aŭ almenaŭ la malprobablon.
Kion mi deziras, ke ĉiu el vi faru estas laŭtigi
ses el viaj sep ciferoj, ajnajn ses el ili,
laŭ ajna ordo kiun vi deziros.
(Ridado)
Unu cifero post la alia, kaj mi klopodos diveni la ciferon kiun vi lasis for.
Do, ni komencu per via sepcifera nombro,
bonvolu laŭtigi ajnajn ses ciferojn el ĝi.
Virino: Unu, okej, 1-9-7-0-4-2.
AB: Ĉu vi lasis for la ciferon 6?
Virino: Jes, AB: Bone, okej, tiu estas unu.
Vi havas sepciferan nombron, bonvolu laŭtigi ajnajn ses el ili.
Virino: 4-4-8-7-5.
AB: Mi pensas ke mi nur aŭdis kvin ciferojn. Mi – atendu – 4-4-8-7-5 –
ĉu vi lasis for la ciferon 6?
Virino: jes. AB: La samon kiun ŝi faris, ĉu? Vi havas sepciferan nombron –
voĉu ajnajn ses el ili laŭte kaj klare.
Viro: 0-7-9-0-4-4.
AB: Mi pensas ke vi lasis for la ciferon 3, ĉu?
Tio estas tri. La probableco ke mi sukcesis diveni ĉiujn kvar simple per ŝanco
estus unu en 10.000: 10 je la kvara potenco.
Nu, ajnan ses el ili.
Bonvolu vere miksi ĉiujn ili ĉifoje.
Viro: 2-6-3-9-7-2.
AB: Ĉu vi lasis for la ciferon 7?
Kaj nun ni donu al ĉiuj ĉi homoj belan serion da aplaŭdoj.
Mi tre dankas.
Por mia venonta numero –
(Ridado)
dum mi mense reŝarĝas miajn bateriojn,
mi havas novan demandon por la spektantaro.
Ĉu hazarde iu el vi konas
la tagon de la semajno kiam vi naskiĝis?
Se vi pensas, ke vi scias vian naskotagon, levu vian manon.
Ni vidu, komencante per – ni komencu per tiu sinjoro unue,
Okej sinjoro, unue kiu jaro tiu estis? Jen kial mi komenciĝas per sinjoro.
Kiun jaron?
Spektanto: 1953
AB: 1953, kaj la monaton?
Spektanto: Novembro. AB: Novembro, kioman?
Spektanto: la 23-an.
AB: la 23-an – ĉu tiu estis lundo? Spektanto: Jes
Jes, bone, ĉu iu pli? Kiu plia ŝatus --
vidu mi ne – mi ne vidis virinojn kun la manoj levitaj.
Okej, estas – kio pri vi, kiun jaron?
Spektanto: 1949. AB: 1949, kaj la monaton?
Spektanto: Oktobro. AB: Oktobro, kioman?
Spektanto: la 5-an.
AB: 5-an – ĉu tiu estis merkredo?
Jes, mia – Mi iros tute en la malantaŭon nun, kio pri vi?
Kriu ĝin, kiun jaron? Spektanto: 1959.
AB: 1959, okej, kaj la monaton?
Spektanto: Februaro.
AB: Februaro kioman? Spektanto: la sesan.
AB: La sesan – ĉu tio estis vendredo? Spektanto: Jes.
Bone, kio pri la persono malantaŭ ŝi?
Diru – diru – kiu jaro ĝi estis?
Spektanto: 1947. AB: 1947, kaj la monaton?
Spektanto: Majo. AB: Majo kioman?
Spektanto: la sepan. AB: la sepan – ĉu tiu estus merkredo?
Spektanto: Jes
AB: Mi tre dankas.
(Aplaŭdo)
Ĉu iu ĉi tie ŝatus scii la tagon de la semajno kiam ili naskiĝis?
Ni povas tion fari tiel.
Kompreneble, mi povus simple elpensi la respondon kaj vi ne scius,
do mi pretiĝis por tio.
Mi kunportis kalendarlibron.
Ĝi iras tiom for en la pasinto ĝis 1800, ĉar oni neniam scias.
(Ridado)
Mi ne celis vin, sinjoro --
vi simple estis tie sidanta.
Ĉiukaze, Chris, vi povus helpi min pri tio, se vi bonvolas.
Tiu ĉi estas kalendarlibro, kaj mi demandos --
kiu volis koni sian naskotagon? Ĉu vi sinjoro? Okej.
Kiu tago tiu estis, unualoke?
Spektanto: 1966
AB: '66 – aliru la kalendaron kun 1966 --
kaj kiun monaton?
Spektanto: Aprilo. AB: Aprilo kioman?
Spektanto: La 17-an. AB: La 17-an – mi kredas ke tio estis dimanĉo.
Ĉu vi povas konfirmi tion, Chris?
Chris Anderson: Jes. AB: Jes ja, okej. Mi nun diros al vi, Chris:
dum vi havas tiun libron antaŭ vi,
bonvolu, aliru iun jaron ekster la 1900-aj,
ĉu en la 1800-ajn aŭ jam en la 2000-ajn --
tio estos multe pli granda defio por mi.
Kiun jaron, Chris, vi ŝatus?
CA: 1824.
AB: 1824, okej.
Kaj kiun monaton? CA: Junio.
AB: Junio kioman? CA: Sesan.
AB: Sesan – ĉu tio estis dimanĉo?
CA: Ĝi ja estis. AB: Kaj ĝi estis nuboza.
Bone, mi tre dankas.
(Aplaŭdo)
Sed nun mi volus impliki la aferojn,
aludante ion
antaŭan en la prezentado.
Estis sinjoro ie tie kiu havis dekciferan kalkulilon.
Kie li estas, ĉu vi povus ekstari,
dekciferulo?
Okej, ekstaru por mi dum nur unu sekundo,
tiel ke mi povu vidi kie vi troviĝas.
Okej, oh, okej – ĉu ankaŭ vi sinjoro havas dekciferan kalkulilon?
Okej, kion mi nun klopodos fari, tio estas kvadratigi miakape
kvinciferan nombron, necesigantan dekciferan kalkulilon.
Sed por fari mian laboron pli interese por vi, kiel ankaŭ por mi,
mi faros tiun ĉi problemon
pensante laŭte.
Tiel vi povos reale, honeste aŭdi
kio okazas en mia menso
dum mi faras kalkulon tiom grandan.
Nun, mi devas pardonpeti nian magiistan amikon Lennart Green.
Kiel magiisto, mi scias ke oni supozas ke ni ne devas malkaŝi niajn sekretojn,
sed mi ne tre timas ke la homoj komencos
fari mian spektaklon venontan semajnon, do --
mi pensas ke ĉio ĝustas.
Do, ni vidu, ni prenu --
ni prenu malsaman vicon da homoj, komencante per vi.
Mi prenos kvin ciferojn: unu, du, tri, kvar --
ho, mi jam prenis tiun vicon antaŭe. Ni selektu la vicon antaŭ vi,
komencante per vi, sinjoro: unu, du, tri, kvar, kvin.
Laŭtigu unusolan ciferon – tio estos la kvincifera nombro
kiun mi klopodos kvadratigi. Antaŭen.
Spektanto: Kvin. AB: Kvin.
Spektanto: Sep. AB:Sep.
Spektanto: Ses. AB: Ses.
Spektanto: Ok. AB:Ok.
Spektanto: Tri. AB: Tri.
57 683
kvadrate. Pu!
Mi ekspliku al vi kiel
mi atakos tiun ĉi problemon.
Mi dividos la problemon en tri partojn.
Mi prenos 57.000 kvadratigitan,
plus 683 kvadratigitan,
plus 57.000 oble
683 oble du.
Adiciu ĉiujn ĉi nombrojn kune,
kaj kun iom da bonŝanco, vi alvenos al la respondo.
Nun, mi re-aligu.
Dankon.
Dum mi eksplikas ion alian --
-- mi scias, kion vi povos uzi, ĉu?
Dum mi faras tiun kalkulon,
vi povus aŭskulti iujn vortojn,
ne nombrojn, enŝteliĝi en la kalkuladon.
Mi ekspliku kio estas tio.
Tio estas fonetika kodo,
memorigilo, kiun mi uzas,
permesanta konverti nombrojn al vortoj.
Mi stokas ilin kiel vortoj, kaj poste reprenas ilin kiel nombroj.
Mi scias ke ĝi aspektas komplika; ĝi ne estas tia --
Mi simple ne volas, ke vi pensu ke vi vidas ion similan al "Rain Man" tie ĉi.
(Ridado)
Klare estas metodo por mia frenezeco --
klare, klare. Pardonu.
(Ridado)
Se vi volas ke mi parolu poste pri la sindromo de hiperaktiveco,
vi povas tiam paroli kun mi. Konsentite --
cetere, lastan instrukcion
por miaj kalkulilaj juĝistoj -- Bone, vi scias kiuj vi estas --
estas almenaŭ 50-procenta ŝanco
ke mi eraros tie ĉi.
Se mi tion faras, ne diru al mi kiu estas la eraro;
diru simple: "vi alproksimiĝis", aŭ ion similan, kaj mi klopodos diveni la respondon --
kio mem povos esti bela amuzaĵo.
Se tamen mi pravas,
kion ajn vi faru, tio ne restu nur ĉe vi, ĉu?
(Ridado)
Certiĝu ke ĉiuj sciu, ke mi sukcesis doni ĝustan respondon,
ĉar tio estos mia granda fino, ĉu?
Do, sen plia prokrasto,
antaŭen.
Mi komencos la problemon en la mezo, kun 57 oble 683.
Nu, 57 oble 68 estas 3 400 plus 476 estas 3 876,
tio estas 38 760 plus 171,
38 760 plus 171 estas 38 931.
38 931; duobligu tion por alveni al 77 862.
77 862 fariĝas kuketo-fendo,
kuketo-fendo estas 77 822.
Tio aspektas bone, ni daŭrigu. Kuketo-fendo, okej.
Sekve, mi kvadratigos 57, kio estas 3 249, do mi povas diri
3 miliardojn. Prenu la 249, aldonu la kuketon, 249,
ups, sed mi vidas, ke venas reteno --
249 --
aldonu tion al kuketo, 250 plus 77,
estas 327 milionoj --
fendo, fendo, okej, fine, mi kvadratigos 683,
tio estas 700 oble 666, plus 17 kvadrate
estas 466 489, impetu se tio necesas
impetu, prenu la 466,
aldonu al fendo, por alveni,
ho ve --
328 489.
Spektantaro: Jeees!
AB: Bone.
(Aplaŭdo)
Mi treege dankas.
Mi esperas ke vi ĝuis matemagion. Dankon.
(Aplaŭdo)
Jen tiu ĉi estas pri malbona flanko de scienco, do mi kredas ĝin perfekta.
♫ Ho, kiu estas, kiu estas mia plejkaraĵo? ♫
♫ Ĝi estas mia propra Clonie. ♫
♫ Ho, se mi promenus en la ĉirkaŭaĵo, kiu dirus, ke mi ŝajnas tiel bela ♫
♫ nur telefonbabilanta kun Clonie. ♫
♫ Ni estas amikoj, bonege, ĉar ni ne estas solaj. ♫
♫ malfortaj genoj estas nenio por mia nura Clonie. ♫
♫ Mi kaj vi, kune defendantaj kontraŭ ĉio ♫
♫ ĉiutage nian DNA-n -- ĝemelinoj Olson, vi ne komentu. ♫
♫ Ni postvivos, unu apud la alia, Patrino Naturo ne nomu ŝin trompaĵo, ŝi estas mia Clonie. ♫
♫ Mi estis bonhava sed ne sana, mi havis neniun por resti kun mi, ♫
♫ do vidu kiun mi generis -- Clonie. ♫
♫ Tute ne malriĉa, enuige riĉa, homoj, ni ne bezonas naturan ovoflavon -- ♫
♫ niaj beboj venas plene formitaj, Clonie. ♫
♫ Ni estos prifestataj, voku reklamiston ♫
♫ kaj montru al ili, estu la plej aminda depost la damna Eminem. ♫
♫ Ho, mia amiko, multobliĝu, ni fariĝu brandoĉeno kiel Walt Disney aŭ Hannibal Lecter. ♫
♫ Ni povas diri, ke niaj kanceraj ĉeloj estas pli benignaj ol Phil Spector. ♫
♫ Ni postvivos unu apud la alia, se ni subskribos kontrakton kun Verve anstataŭ Sony. ♫
♫ Vi estas mia Clonie. ♫ "Ho Clonie, kiel mi amas vin."
"Aĥ, mi estas la sola homo, kiun mi iam amis"
♫ Hej, pimpe 'stas. Mi vetas, ke vi estas simple mia fatala allogito. Vi estas mia Clonie. ♫
Dankon.
< aplaŭdoj >
Do, sinjorinoj kaj sinjoroj ĉe TED
ni multe parolas pri gvidado kaj kiel krei movadon.
Do ni spektu kiel movado kreiĝas, komenco ĝis fino, en malpli ol tri minutoj
kaj eltiru kelkajn lecionojn el tio.
Unue, certe vi scias, gvidanto bezonas la kuraĝon
montri sin kaj esti priridata.
Sed tio, kion li faras, tion sekvi estas tiel facile.
Do jen la unua sekvanto kun ŝlosila rolo;
li montras al ĉiuj ceteraj kiel sekvi.
Nun, atentu, ke la gvidanto akceptas lin kiel egalulon.
Do nun temas ne plu pri la gvidanto;
temas pri ili, plurale.
Nun li alvokas siajn geamikon.
Nun, se vi rimarkis, la unua sekvanto
estas fakte subtaksata formo de gvidanteco mem.
Necesas kuraĝo por montri sin tiel.
La unua sekvanto estas tio, kio faras
el sola stultulo gvidanton.
(Ridado)
(Aplaŭdoj)
Kaj jen venas dua sekvanto.
Nun ne temas pri sola stultulo, ne estas du stultuloj --
tri estas amaso kaj amaso estas novaĵo.
Do movado devas esti publika.
Gravas montri ne nur la gvidanton, sed la sekvantojn,
ĉar vi malkovras, ke novaj sekvantoj
imitas la sekvantojn, ne la gvidanton.
Jen venas du pliaj homoj kaj tuj poste
tri pliaj.
Nun ni ekhavis movokvanton. Tio estas la turnopunkto.
Nun ni ekhavis movadon.
Do rimarku, ke ju pli da homoj aliĝas,
des malpli riske.
Do tiuj, kiuj antaŭe sidadis sur la barilo, nun ne plu havas kialon ne aliĝi.
Ili ne elstariĝos,
ili ne estos priridataj,
sed ili estos parto de ŝika grupo, se ili hastos.
(Ridoj)
Do ene de la venonta minuto
vi vidos ĉiujn tiujn, kiuj preferas resti kun la amaso,
ĉar en la fino ili estus priridataj
pro tio, ke ili ne aliĝis.
Kaj tiel estas, kiel oni kreas movadon.
Sed ni analizu kelkajn lecionojn el tio.
Do unue, se vi estas ulo
kiel la senĉemiza dancanto, kiu staras sola,
memoru la gravecon zorgi pri
viaj unuaj sekvantoj kiel egaluloj,
do ĉio rilatas al la movado, ne al vi.
Bone, sed ni eble maltrafis la veran lecionon en tio.
La plej granda leciono, se vi rimarkis --
ĉu vi komprenis? -- estas tio, ke gvidado
estas trolaŭdata.
Jes, la senĉemizulo estis la unua
kaj li ricevos la tutan honoron,
sed estis fakte lia unua sekvanto
kiu transformis la solan stultulon al gvidanto.
Do, dum oni diras al ni, ke ni ĉiuj devus esti gvidantoj,
tio estus vere neefika.
Se vi vere volas startigi movadon,
havu la kuraĝon sekvi
kaj montru al aliaj kiel sekvi.
Kaj se vi trovos solan stultulon faranta ion grandiozan,
havu la kuraĝon esti la unua
kiu ekstaras kaj aliĝas.
Kaj kiel perfekta loko por fari tion, ĉe TED.
Dankon.
(Aplaŭdoj)
Dankon.
Min ĝojigas esti ĉi tie.
Mi priparolos novan antikvan materialon
kiu ankoraŭ ade mirigas nin,
kaj povus influi nian pensmanieron
pri materialscienco, altteĥnikaro --
kaj eble survoje povas fari ion
por kuracarto kaj monda sano, kaj helpi ĉe rearbarigo.
Tio ja estas ia aŭdaca eldiro.
Mi rakontos al vi iomete pli.
Tiu materialo fakte havas iujn trajtojn, kiuj ŝajnas tro bonaj por esti veraj.
Ĝi estas daŭrigebla, ĝi estas daŭrigeblaĵo
prilaborita en nur akvo kaj ĉambra temperaturo --
kaj biologie kontrolite malkomponebla,
vi do povas vidi ĝin tuj solviĝi en glaso da akvo
aŭ konservi ĝin stabila dum jaroj.
Ĝi manĝeblas, ĝi enplanteblas en homan korpon
sen kaŭzi ian imunreagon.
Ĝi efektive integriĝas en la korpo.
Kaj ĝi teĥnike uzeblas,
ĝi do povas utili en mikrocirkvitaroj,
kaj eble en lumcirkvitoj.
La materialo
aspektas jene.
Efektive, la materialo, kiun vi vidas, estas klara kaj travidebla.
La eroj de tiu materialo estas nur akvo kaj proteino.
Tiu materialo ja estas silko.
Ĝi tamen iom malsamas
al tio, kion ni kutime pensas pri silko.
La demando estas, kiel oni reelpensas ion,
kio estas konata jam de proksimume kvin mil jaroj.
Ĝenerale la malkovran procedon inspiras la naturo.
Kaj tiel ni miras pri silkraŭpoj --
la silkraŭpo ĉi tie ŝpinanta sian fibron.
Silkraŭpo faras ion rimarkindan:
ĝi uzas du ingrediencojn, proteino kaj akvo,
kiuj estas en ĝia glando,
por fari materialon aparte rezisteman por protekti sin --
do kompareblan al teĥnikaj fibroj,
kia Kevlar.
Kaj do en la inversinĝenierada procedo
pri kiu ni scias,
kaj kiun ni bone konas,
pro la teksindustrio,
la teksindustrio ekhavas kaj malvolvas la kokonon
kaj sekve teksas elegantaĵojn.
Ni volas scii, kiel ekante per akvo kaj proteino
fari tiun fluaĵan Kevlar-on, tiun naturan Kevlar-on.
Do la demando estas,
kiel fari la inversan inĝenieradon
irante de kokono al glando
kaj ekhavi akvon kaj proteinon, la ekmaterialoj.
Kaj tio estas ideo
kiu venis antaŭ proksimume du jardekoj
de iu, kun kiu mi havas la bonŝancon kunlabori,
David Kaplan.
Kaj tiel ni ricevis tiun ekmaterialon.
Tiel tiu ekmaterialo ree iĝis la baza konstruero.
Ni uzas ĝin por fari diversajn aĵojn --
ekzemple filmon.
Kaj ni profitas de io, kio estas tre simpla.
La recepto por fari tiujn filmojn
estas profiti el la fakto,
ke proteinoj estas ege lertaj pri kio ili faras.
Ili trovas manieron memkuniĝi.
Do la recepto simplas: prenu la silksolvaĵon, verŝu ĝin,
kaj atendu, ĝis la proteino memkuniĝas.
Malfiksinte la proteinon vi ekhavas tiun filmon,
ĉar la proteinoj trovas unu la alian sekiĝante.
Sed mi asertis, ke la filmo ankaŭ estas teĥnikaĵa.
Kion tio signifas?
Tio signifas, ke eblas interligi ĝin
kun iuj el la specifaj teĥnikaĵoj,
kiaj mikrocirkvitaj kaj etskalaĵaj teĥnikaroj.
Ĉi tiu bildo de DVD
estas nur por ilustri punkton,
ke silko sekvas subtilegajn surfacajn malglataĵojn,
kio signifas, ke ili kapablas reprodukti etskalajn aĵojn.
Ĝi do devus kapabli reprodukti la informon,
kiu estas sur la DVD.
Kaj ni povas konservi informon, kiu estas filmo el akvo kaj proteino.
Ni elprovis ion skribante mesaĝon sur peco da silko,
kiu estas ĉi tie, kaj jen estas la mesaĝo.
Kaj tre simile kiel en la DVD, eblas optike legi ĝin.
Por tio necesas stabila mano.
tial mi do decidis fari ĝin surpodie antaŭ milo da homoj.
Ni do vidu.
Kiel vi vidas la filmo eniras travideble tra ĝi.
kaj tiam ...
(Aplaŭdo)
La plej rimarkinda atingo estas,
ke mia mano nun restis sufiĉe longe senmova por fari tion.
Do, de kiam vi konas tiujn ecojn
de tiu materialo,
vi povas fari multajn aferojn.
Ili ne estas limigitaj al filmoj.
La materialo povas havi multajn formojn.
Kaj do oni iom freneziĝas, kaj faras diversajn optikajn erojn
aŭ faras etprismajn areojn,
kia la reflekta bendo, kiu estas sur viaj kurŝuoj.
Aŭ vi povas fari belaĵojn,
kiuj konstrueblas - ĉu la kamerao povas vidi?
Vi povas aldoni trian dimension al la filmo.
Kaj, se la angulo ĝustas,
vi nun povas vidi hologramon aperi en tiu silkfilmo.
Sed eblas fari aliajn aĵojn.
Imageblas uzi puran proteinon por konduki lumon,
ni do faris optikajn fibrojn.
Sed silko estas multekapabla kaj preterpasas optikon.
Oni povas pensi pri diversajn formojn.
Ekzemple, se vi timas viziti kuraciston kaj pikiĝi per injektilo,
ni faras etnadlajn areojn.
Jen vi vidas sur la ekrano homan haron
supermetitan sur la nadlo farita el silko --
nur por doni ideon pri grando.
Eblas fari pli grandajn aĵojn.
Eblas fari dentradojn kaj ŝraŭbojn --
kiujn vi povas aĉeti en vendejego.
Kaj la dentradoj ankaŭ funkcias en akvo.
Do eblas pensi pri alternativaj mekanikaĵoj.
Kaj eble vi povas uzi tiun fluaĵan Kevlar-on, se vi bezonas ion rezistan
por anstataŭigi ĉirkaŭaĵajn vejnojn, ekzemple,
aŭ eble tutan oston.
Jen vi vidas ĉi tie ekzempleton
de kranieto --
ni nomas ĝin eta Yorick.
(Ridado)
Sed eblas fari aĵojn, ekzemple tasojn,
kaj per aldono de iom da oro aŭ da duonkonduktaĵo
eblas fari sensilojn, kiuj gluiĝas sur la surfacoj de nutraĵoj.
Eblas fari elektronikaĵajn erojn,
kiuj faldiĝas kaj volviĝas.
Aŭ antaŭante la modon, silkajn lumdiodajn tatuojn.
Kiel vi vidas, estas multuzeblo,
en la materiaj formoj,
kiujn oni povas fari per silko.
Sed ankaŭ estas iuj unikaj trajtoj.
Tio estas, kial oni efektive volus fari ĉiujn ĉi aĵojn?
Ĉe la komenco mi koncize menciis ĝin;
la proteino estas biologie digestebla kaj akceptata.
Ĉi tie vi vidas bildon de hista sekcaĵo.
Ĉu tio signifas, ke ĝi estas biologie digestebla kaj akceptata?
Eblas enplanti ĝin en la korpon sen neceso forigi la enplantaĵon.
Kio signifas, ke ĉiuj aĵoj, kiujn vi vidis, kaj ĉiuj formoj
principe enplanteblas kaj malaperos.
Tio, kion vi vidas en ĉi tiu hista sekcaĵo,
fakte estas tiu reflekta bendo.
Do, kiel oni estas nokte vidata de aŭto,
la ideo estas, ke oni povas vidi, se oni prilumas histon,
oni povas vidi pli profundajn partojn de histo
ĉar tie estas tiu reflekta bendo farita el silko.
Ĉi tie vi vidas, ke ĝi integriĝas en histon.
Kaj integriĝo en homa korpo
ne estas la sola afero.
Sed gravas reintegriĝo en la medion.
Do vi havas horloĝon, vi havas proteinon,
kaj nun silka taso, kia ĉi tiu
povas esti forĵetata senpente.
(Aplaŭdo)
Ne kiel polistirenaj tasoj
kiuj malbonŝance ĉiutage plenigas niajn ŝutejojn.
Ĝi manĝeblas,
do eblas meti nutraĵon en inteligentan pakaĵon,
kiun vi povas kuiri kun la nutraĵo.
Ĝi ne bongustas,
mi do bezonos iom da helpo pri tio.
Sed verŝajne plej rimarkindas, ke ĝi plene recikligeblas.
Silko dum sia memkuniĝa procedo
agas kiel kokono por biologia materialo.
Kaj se oni ŝanĝas la recepton.
kaj aldonas aĵojn, kiam oni verŝas --
do aldonas aĵojn en la fluaĵan silksolvaĵon --
kie tiuj aĵoj estas enzimoj
aŭ imunigaj substancoj aŭ vakcinoj,
la memkuniĝa procedo
konservas la biologian funkcion de ĉi tiuj.
Ĝi tiel igas la materialojn ekologie aktivaj
kaj interaktivaj.
Tiel la ŝraŭbo, pri kiu ni pensis antaŭe,
efektive uzeblas
por ripari rompiĝintan oston --
kaj samtempe provizi sanigilon
por resanigi la oston, ekzemple.
Aŭ eblus konservi sanigilojn en sia biletujo kaj ne en sia malvarmujo.
Ni do faris silkan karton,
kun penicilino en ĝi.
Kaj ni konservis penicilinon ĉe 60 ° celsiusaj.
do 140 Farenhejtaj,
dum du monatoj sen perdo de efikeco de la penicilino.
Kaj tio povus esti ---
(Aplaŭdo)
tio povus esti ebla taŭga alternativo
por sunenergie malvarmigitaj kameloj.
Kaj kompreneble ne estas uzo de konservejo, se vi ne povas uzi ĝin.
Kaj jen estas alia unika trajto,
kiun havas tiuj materialoj, ke ili laŭprograme malkomponeblas.
Jen vi vidas la diferencon.
Supre estas filmo programita por ne malkomponiĝi,
malsupre estas filmo programita por malkomponiĝi en akvo.
Kaj vi vidas, ke la filmo en la malsupro
liberigas, kion ĝi enhavas.
Ĝi do ebligas la rehavon de tio, kion ni enmetis antaŭe.
Tiel ĝi ebligas kontrolatan provizadon de sanigiloj
kaj reintegriĝon en la medio
en ĉiuj formoj, kiujn vi vidis.
Tiel la malkovra fadeno, kiun ni reale havas, estas fadeno.
Nin pasiigas tiu ideo, ke kion ajn ni volas fari,
ĉu vi volas anstataŭigi vejnon aŭ oston,
aŭ eble agi pli daŭrigeble en mikrocirkvitoj,
eble trinki kafon en taso
kaj forĵeti ĝin senpente,
eble porti siajn sanigilojn en la poŝo,
liveri ilin ene de via korpo
aŭ liveri ilin trans la dezerton,
la solvo povas esti en silka fadeno.
Dankon.
(Aplaŭdo)
Saluton.
Okazas kuraca revolucio ĉirkaŭ ni,
kaj ĝi helpos nin venki
iujn el la plej timigaj aferoj en la socio,
interalie kanceron.
Kaj la revolucio nomiĝas angiogenezo,
kaj ĝi baziĝas sur la procezo,
kiun nia korpo uzas por kreskigi angiojn.
Kial do ni okupiĝu pri angioj?
Nu, la homa korpo estas laŭvorte plenplena je ili:
100 000 km da ili en mezuma plenkreskulo.
Unu post la alia ili estigus linion ...
dufoje ĉirkaŭantan la teron.
La plej malgrandaj angioj nomiĝas kapilaroj
Ni havas 19 miliardojn da ili en nia korpo.
Kaj tiuj estas la kanaloj de la vivo, kaj,
kiel mi montros al vi,
ili povas ankaŭ esti la kanaloj de la morto.
Rimarkindaĵo pri angioj estas tio,
ke ili kapablas adaptiĝi
al ĉiu medio, en kiu ili kreskas.
Ekzemple, en la hepato ili formas kanalojn
por senvenenigi la sangon.
En la pulmo ili tapetas aerveziketojn por gasinterŝanĝo.
En muskolo ili korktirile ruliĝas tiel, ke muskoloj povas kuntiriĝi
sen interrompi la cirkuladon.
Kaj nervojn ili laŭiras kiel elektrokabloj
vivotenantaj tiujn nervojn.
Kaj ni akiras la plimulton de tiuj angioj,
kiam ni ankoraŭ estas en la utero.
Kaj tio signifas, ke en plenkreskuloj
angioj normale ne kreskas,
escepte en kelkaj specialaj cirkonstancoj.
En virinoj, angioj kreskas ĉiumonate
por konstrui la tapeton en la utero.
Dum gravedo ili formas la placenton,
kiu interkonektas patrinon kaj bebon.
Kaj post vundiĝo, angioj
efektive devas kreski sub la krusto
por resanigi vundon.
Kaj jen kiel tio aspektas.
Centoj da angioj
ĉiuj kreskantaj al la centro de la vundo.
Tiel la korpo kapablas reguligi
la kvanton de angioj, kiuj ĉeestas je iu momento.
Kaj ĝi faras tion per malsimpla
kaj eleganta sistemo de kontroloj kaj ekvilibroj,
stimuliloj kaj malstimuliloj de angiogenezo,
tiamaniere ke, kiam ni bezonas subitan kreskon de angioj,
la korpo povas fari tion liberigante stimulilojn,
proteinojn nomatajn angiogenezaj faktoroj,
kiuj agas kiel natura sterkaĵo
kaj stimulas la estiĝon de novaj angioj.
Kaj kiam tiuj troaj angioj ne plu estas bezonataj,
la korpo pritondas ilin reen al la komenca kvanto
uzante nature ĉeestantajn inhibiciilojn de angiogenezo.
Ekzistas aliaj situacioj, kie ni komencas sub la normala kvanto,
kaj ni devas kreskigi pli da angioj nur por reveni al normalaj niveloj.
Ekzemple post vundiĝo.
Kaj korpo povas ankaŭ fari tion,
sed nur ĝis tiu normala nivelo,
tiu fiksa punkto.
Sed ni nun scias, ke ĉe kelkaj malsanoj
estas mankoj en la sistemo,
kie la korpo ne povas pritondi la ekstrajn angiojn
aŭ ne povas kreskigi sufiĉe da novaj
en la ĝusta loko kaj la ĝusta tempo.
Kaj en tiuj situacioj angiogenezo
estas ekster ekvilibro.
Kaj kiam angiogenezo estas en malekvilibro,
miriado da malsanoj ekestas.
Ekzemple nesufiĉa angiogenezo,
ne sufiĉaj sangotubetoj,
estigas nesaniĝantajn vundojn, korhaltojn,
krurojn sen cirkulado, morton pro apopleksio,
nervodifektojn.
Kaj aliflanke, troa angiogenezo,
tro da sangotubetoj, malsanigas.
Kaj tion ni vidas en kancero, blindeco,
artrito, obezo,
Alzheimer-malsano.
Entute estas pli ol 70 ĉefaj malsanoj
afliktantaj pli ol miliardon da homoj tutmonde,
kiuj malsanoj unuavide aspektas malsamaj,
sed efektive ĉiuj kundividas ...
nenormalan angiogenezon
kiel komunan econ.
Kaj ĉi tiu konscio ebligas nin
rekoncepti la manieron,
laŭ kiu ni efektive ektraktas tiujn malsanojn
per regado de angiogenezo.
Nun mi koncentriĝos pri kancero,
ĉar angiogenezo estas karakterizo de kancero,
ĉia kancero.
Do, ni ekiras.
Jen tumoro, malluma, griza, minaca maso
kreskanta ene de cerbo.
Kaj tra la mikroskopo vi povas vidi
centojn da tiuj brunmakulaj angioj,
kapilaroj, kiuj nutras kancerĉelojn,
alportante oksigenon kaj nutraĵon.
Sed kanceroj ne komenciĝas ĉi tiel.
Kaj efektive, kanceroj ne ekkreskas
kun sangoprovizo.
Ili ekestas kiel malgrandaj, mikroskopaj nestoj de ĉeloj,
kiuj povas kreski nur ĝis grandeco ...
de duono de kuba milimetro.
Tiom, kiom la pinto de globetskribilo.
Poste ili ne povas plu pligrandiĝi, ĉar ili ne havas sangoprovizon,
ili do ricevas nesufiĉe da oksigeno aŭ nutraĵo.
Kaj fakte ni verŝajne formas tiajn
mikroskopajn kancerojn ĉiumomente en nia korpo.
Nekropsiaj esploroj pri homoj mortintaj en aŭtomobilakcidentoj
montris, ke proksimume 40 procentoj
de virinoj 40- ĝis 50-jaraĝaj
efektive havas mikroskopajn
kancerojn en siaj mamoj.
Proksimume 50 procentoj el viroj 50- ĝis 60-jaraĝaj
havas mikroskopajn prostatkancerojn.
Kaj verŝajne 100 procentoj el ni,
kiam ni fine iĝos 70-jaraĝaj,
havos mikroskopajn kancerojn kreskantajn en nia tiroido.
Malgraŭ tio, sen sangoprovizo
la plimulto de ĉi tiuj kanceroj
neniam fariĝos danĝeraj.
D-ro Judah Folkman, kiu estis mia mentoro,
kaj kiu estis la pioniro en la angiogeneza kampo,
iam nomis ĝin "kancero sen malsano".
Do la korpa kapablo ekvilibrigi angiogenezon,
se ĝi taŭge funkcias,
malhelpas angiojn nutri kancerojn.
Kaj ĉi tio montriĝas
unu el niaj plej gravaj defendomekanismoj
kontraŭ kancero.
Fakte, se vi efektive blokas angiogenezon
kaj malhelpas angiojn iam atingi kancerĉelojn,
tumoroj simple ne povas kreski.
Sed kiam angiogenezo okazas,
kanceroj povas kreski eksponenciale.
Kaj tio efektive estas,
kiel kancero unue sendanĝera
iĝas mortiga.
Kancerĉeloj mutacias
kaj ili akiras la kapablon liberigi
tiajn angiogenezajn faktorojn, natura sterkaĵo,
kiuj puŝas la ekvilibron favore al angioj
invadantaj la kanceron.
Kaj kiam tiuj angioj invadis la kanceron,
ĉi tiu povas plivastiĝi, ĝi povas invadi lokajn histojn.
Kaj la samaj angioj, kiuj nutras tumorojn,
ebligas al kancerĉeloj eniri la cirkuladon
kiel metastazoj.
Kaj, bedaŭrinde, ĉi tiu malfrua stadio de kancero
estas tiu, kiu estos
plej probable diagnozata,
kiam angiogenezo jam komenciĝis,
kaj kanceraj ĉeloj sovaĝe kreskas.
Do, se angiogenezo
estas punkto de nereiro
inter sendanĝera kaj danĝera,
tiam ĉefa parto de la angiogeneza revolucio
estas nova alproksimiĝo al kuracado de kancero
per interrompo de la sangoprovizado.
Ni nomas tion kontraŭangiogeneza terapio,
kaj ĝi tute malsamas al ĥemioterapio,
ĉar ĝi elekte celas
la angiojn, kiuj nutras la kancerojn.
Kaj ni povas fari tion,
ĉar tumoraj angioj estas malkiel normalaj, sanaj angioj,
kiajn ni vidas en aliaj lokoj de la korpo.
Ili estas nenormalaj;
ili estas tre malbone konstruitaj;
kaj tial ili estas preskaŭ tute senŝirmaj
kontraŭ kuracadoj, kiuj celas ilin.
Efektive, kiam ni donas al kanceruloj
kontraŭangiogenezan terapion --
ĉi-kaze eksperimenta medikamento por gliomo,
kiu estas speco de cerbotumoro --
oni povas vidi, ke estas subitaj ŝanĝiĝoj, kiuj okazas,
kiam la tumoro estas nenutrata.
Jen virino kun mamkancero
kuracata per la kontraŭangiogeneza medikamento nomata Avastin,
kiu estas aprobita de FDA.
Kaj vi povas vidi, ke la nimbo de sangofluo
malaperas post kuracado.
Nu, mi ĵus montris al vi
du tre malsimilajn specojn de kancero,
kiuj ambaŭ reagis al kontraŭangiogeneza terapio.
Do, antaŭ kelkaj jaroj, mi demandis al mi
"Ĉu ni povas plupaŝi,
kaj kuraci aliajn kancerojn,
eĉ en aliaj specioj?".
Jen do naŭjara hundo nomata Milo,
kiu havis tre agreseman tumoron
nomatan maligna neŭrofibromo kreskantan sur ĝia ŝultro.
Ĝi invadis ĝiajn pulmojn.
Ĝia veterinaro antaŭvidis por ĝi nur trimonatan pluvivon.
Tial ni preparis koktelon el kontraŭangiogenezaj medikamentoj,
kiuj povos esti miksataj en ĝia hundonutraĵo
kaj ankaŭ kontraŭangiogenezan ungventon,
kiu povos esti aplikata sur la surfaco de la tumoro.
Kaj post nur kelkaj semajnoj da kuracado
ni sukcesis malplirapidigi la kreskon de tiu kancero tiel,
ke ni fine povis etendi la postvivon de Milo
al sesoblo de kiom la veterinaro komence antaŭvidis,
ĉiom kun tre bona vivokvalito.
Kaj poste ni kuracis pli ol 600 hundojn.
Ni havas proksimume 60 procentan respondindicon
kaj plibonigitan postvivon por ĉi tiuj dorlotbestoj,
kiuj estis eŭtanaziotaj.
Do mi montru al vi du
eĉ pli interesajn ekzemplojn.
Jen 20-jara delfeno vivanta en Florido;
ĝi havis ĉi tiujn vundojn en sia buŝo,
kiuj dum tri jaroj evoluis
en invadantajn skvamĉelajn kancerojn.
Tial ni preparis kontraŭangiogenezan ungventon.
Ni ŝmiris ĝin sur la kanceron
trifoje ĉiusemajne.
Kaj post sep monatoj
la kanceroj tute malaperis,
kaj la biopsioj reiĝis normalaj.
Jen kancero kreskanta sur la lipo
de ĉevalo nomata Guiness.
Ĝi estas treege mortiga kancerspeco nomata angiosarkomo.
Ĝi jam disvastiĝis en la limfajn gangliojn,
tial ni uzis kontraŭangiogenezan haŭtŝmiraĵon por la lipo
kaj trinkeblan miksaĵon, tiel ni povus kuraci ĝin
ene kaj ankaŭ ekstere.
Kaj ene de ses monatoj
ĝi spertis kompletan resaniĝon.
Kaj jen post ses jaroj
Guiness kun sia feliĉega posedanto.
(Aplaŭdo)
Nu, evidente, kontraŭangiogeneza terapio
povus esti uzata por vasta gamo da kanceroj.
Kaj fakte la unuaj pioniraj kuraciloj
por homoj kaj ankaŭ por hundoj
jam fariĝas haveblaj.
Estas 12 diversaj medikamentoj, 11 diversaj kancerspecoj,
sed la vera demando estas:
Kiel ili efektivas en praktiko?
Jen la donitaĵoj pri la postvivo de pacientoj
de 8 diversspecaj kanceroj.
Kaj la strioj reprezentas postvivan tempon
prenitan el la epoko,
en kiu haveblis nur ĥemioterapio,
aŭ operacio, aŭ priradiado.
Sed ekde 2004,
kiam kontraŭangiogenezaj terapioj unue havebliĝis,
vi povas vidi, ke estis
70- ĝis 100-procenta
plibonigo en postvivo
por homoj kun renkancero, multobla mielomo,
rektumkancero kaj gastrointestaj stromaj tumoroj.
Tio estas impona.
Sed por por aliaj tumoroj kaj kancertipoj,
la plibonigoj estis nur modestaj.
Tial mi ekdemandis al mi,
"Kial ni ne kapablis fari pli bone?"
Kaj la respondo por mi estas evidenta;
ni ekkuracas kanceron tro malfrue en la ludo,
kiam ĝi jam instaliĝis,
kaj ofte jam disvastiĝis aŭ metastazis.
Kaj estante kuracisto mi scias,
ke kiam malsano evoluis ĝis progresinta stadio,
atingi resanigon
povas esti malfacile, eĉ neeble.
Tial mi revenis al la biologio
de angiogenezo
kaj ekpensis:
Ĉu la reago al kancero
povus esti prevento de angiogenezo,
venkante kanceron en ties propra ludo,
por ke la kanceroj neniam povu iĝi danĝeraj?
Tio povus helpi sanajn homojn
kaj ankaŭ homojn, kiuj estas jam frapitaj de kancero
unu- aŭ dufoje
kaj volas trovi manieron malhelpi ĝian revenon.
Do por serĉi metodon malhelpi angiogenezon en kancero
mi reiris rigardi al la kaŭzoj de kancero.
Kaj tio, kio vere scivoligis min,
estis kiam mi vidis, ke dieto
kaŭzas 30-35 procentojn
de kanceroj kaŭzitaj de medio.
Nun la evidenta afero estas pripensi,
kion ni povus forigi el nia dieto, kion ni forstreku, forprenu.
Sed mi fakte prenis tute malan alproksimiĝon
kaj ekdemandis: Kion ni povus aldoni al nia dieto,
kio estas nature kontraŭangiogeneza,
kio povus akceli la korpan defendan sistemon
kaj malkreskigi tiujn angiojn, kiuj nutras kancerojn?
Alivorte, ĉu ni povas manĝi por malsategigi kanceron?
Nu, la respondo estas jesa.
Kaj mi montros al vi, kiel.
Kaj nia esploro pri tio
kondukis nin al la vendejo, la bieno kaj la spicejo,
ĉar ni eltrovis tion
ke patrino Naturo dotis grandan nombron
da manĝaĵoj kaj trinkaĵoj kaj herboj
per nature troviĝantaj malstimuliloj
de angiogenezo.
Jen elprova sistemo, kiun ni evoluigis.
Centre estas ringo, el kiu centoj da angioj
kreskas steleksplode.
Kaj ni povas uzi tiun sistemon
por elprovi dietajn faktorojn
ĉe koncentriĝoj akireblaj per manĝado.
Mi do montros tion, kio okazas, kiam ni enmetas
eltiraĵon el ruĝaj vinberoj.
La aktiva ingredienco estas resveratrolo.
Ĝi estas ankaŭ trovata en ruĝa vino.
Ĝi malstimulas nenormalan angiogenezon
60-procente.
Jen kio okazas, kiam ni aldonas eltiraĵon el fragoj.
Ĝi potence malstimulas angiogenezon.
Kaj eltiraĵo el sojfaboj.
Kaj jen kreskaanta listo pri nia
kontraŭangiogenezaj manĝaĵoj kaj trinkaĵoj,
kiuj interesas nin por pristudado.
Kaj por ĉiu speco de manĝaĵo
ni kredas, ke estas malsamaj potencoj
en malsamaj formoj kaj varioj.
Kaj ni volas mezuri tion, ĉar,
nu, dum oni manĝas fragon
aŭ trinkas teon,
kial ne elekti tiun, kiu estas plej potenca
por preventi kanceron.
Do jen kvar malsamaj teoj, kiujn ni elprovis.
Ĉiuj el ili estas ordinaraj,
ĉina jasmeno, japana senĉo,
Frua Griza kaj speciala miksaĵo, kiun ni preparis.
Kaj vi povas klare vidi,
ke la teoj varias laŭ efikeco
de malpli potenca al pli potenca.
Sed kio ravegas, estas tio,
ke kiam ni efektive kombinas la du
malpli potencajn teojn kune,
la kombinaĵo, la miksaĵo,
estas pli potenca ol nur unu aparta el ili.
Tio signifas, ke estas sinergio de nutraĵoj.
Jen kelkaj pliaj donitaĵoj el nia elprovado.
Nun en la laboratorio ni ŝajnigas tumoran angiogenezon
reprezentatan ĉi tie per nigra strio.
Kaj laŭ tiu sistemo ni povas elprovi la efikecon de kontraŭkanceraj medikamentoj
Ju pli mallonga la strio,
des malpli da angiogenezo, tio estas bona.
Kaj jen kelkaj ordinaraj medikamentoj,
kiuj estis asociigataj al la reduktado
de la kancerrisko en homoj.
Statinoj, nesteroidaj kontraŭinflamaj medikamentoj
kaj kelkaj aliaj,
ili ankaŭ malstimulas angiogenezon.
Kaj jen la dietaj faktoroj
flanke al flanke kun tiuj medikamentoj.
Vi povas vidi, ke ili klare defendiĝas
kaj, en iuj kazoj, ili estas pli potencaj
ol la veraj medikamentoj.
Sojo, petroselo, ajlo,
vinberoj, beroj,
mi povus hejmen iri kaj kuiri bongustan manĝaĵon
uzante ĉi tiujn ingrediencojn.
Do imagu, se ni povus estigi
la tutmonde unuan taksosistemon,
en kiu ni povus atribui poentojn
al manĝaĵoj laŭ ties kontraŭangiogenezaj
kanceropreventaj ecoj.
Kaj jen tio, kion ni nun faras.
Mi montris al vi aron da laboritoriaj donitaĵoj,
kaj nun la vera demando estas:
Kio estas la pruvo en homoj,
ke manĝi certajn manĝaĵojn povas redukti
angiogenezon en kancero?
Nu, la plej bona ekzemplo, kiun mi konas,
estas esploro de 79 mil viroj ...
sekvitaj dum pli ol 20 jaroj,
en kiu montriĝis, ke viroj, kiuj konsumis
kuiritajn tomatojn du aŭ tri fojojn ĉiusemajne,
havis redukton ĝis 50 procentoj
en sia risko esti trafata de prostatkancero.
Nun ni scias, ke tomatoj estas bona fonto de likopeno,
kaj likopeno estas kontraŭangiogeneza.
Sed eĉ pli interesa en tiu studo estas tio,
ke el la trafitoj de prostatkancero,
tiuj, kiuj manĝis pli da manĝaĵoj kun tomatosaŭco
efektive havis malpli da angioj
nutrantaj la kanceron.
Do tiu prihoma studo estas perfekta ekzemplo
kiel kontraŭangiogenezaj substancoj
en manĝaĵoj kaj konsumitaj je praktikaj niveloj
povas efiki sur kancero.
Kaj ni nun esploras
la rolon de saniga dieto
kun Dean Ornish kaj UCSF kaj Tufts University
pri la rolo de ĉi tiu saniga dieto en signoj de angiogenezo,
kiujn ni povas trovi en la sangocirkulado.
Nu, simple, tio, kion mi sciigis al vi, havas iun sekvoriĉan enhavon
eĉ preter kanceresplorado.
Ĉar se ni pravas, ĝi povus efiki sur konsumanta edukado
manĝaĵoservoj, publika sano
kaj eĉ la asekura industrio.
Kaj fakte, iuj asekuraj kompanioj
jam komencas pensi en tiu direkto.
Rigardu tiun reklamon de Blue Cross Blue Shield of Minnesota.
Kaj por multaj homoj tutmonde
dieta kancerprevento
povas esti la sola praktika solvo,
ĉar ne ĉiuj kapablas pagi multekostan finstadian kancerkuracadon,
sed ĉiuj povus profiti
el saniga dieto surbaze de loka, daŭrigebla,
kontraŭangiogenezaj kultivaĵoj.
Nun, fine,
mi parolis al vi pri manĝaĵo,
kaj mi parolis al vi pri kancero,
do restas nur unu plia malsano, pri kiu mi rakontu,
kaj tiu estas obezo.
Ĉar montriĝis,
ke grasa histo, graso,
estas tre dependa de angiogenezo.
Kaj, kiel tumoro, graso kreskas, kiam angioj kreskas.
Tial la demando estas: Ĉu ni povas malpliigi grason
per interrompo de ties sangoprovizo?
Jen la supra kurbo montras la korpan pezon
de genetike obeza muso,
kiu manĝas senĉese,
ĝis ĝi iĝas grasa kiel ĉi tiu laneca tenispilko.
Kaj la malsupra kurbo montras la pezon de normala muso.
Se vi prenas la obezan muson kaj donas al ĝi
angiogenezan inhibiciilon, ĝi perdas pezon.
Haltu la kuracadon, la pezo revenas.
Rekomencu la kuracadon, ĝi denove perdas la pezon.
Haltigu la kuracadon, ĝi reakiros la pezon.
Kaj fakte vi povas ondigi la pezon supren kaj malsupren
simple malstimulante angiogenezon.
Do ĉi tiu alproksimiĝo, kiun ni faras por kancermalhelpo
povas ankaŭ havi aplikon
je obezo.
La reala, vere interesa afero pri ĉi tio, estas tio,
ke ne eblas preni tiun obezajn musojn
kaj igi ilin perdi pli da pezo
ol kiom normala musa pezo devus esti.
Alivorte, ni ne povas krei supermodelulinajn musojn.
(Ridado)
Kaj ĉi tio temas pri la rolo de angiogenezo
en regulado de sanfiksantaj punktoj.
Albert Szent-Gyorgi iam diris, ke
"Malkovro konsistas el vido de tio, kion ĉiu vidis,
kaj pensi, kion neniu pensis."
Mi esperas esti konvinkinta vin,
ke por malsanoj, kiaj kancero, obezo kaj aliaj aferoj,
povas esti granda potenco
en atako al ilia komuna denominatoro, angiogenezo.
Kaj jen tio, pri kio mi pensas, ke la mondo bezonas nun. Dankon.
(Aplaŭdo)
June Cohen: Do tiuj medikamentoj ne estas
vere uzataj en ĉefaj kancerkuracadoj aktuale.
Por iu ĉi tie, kiu havas kanceron,
kion vi rekomendus?
Ĉu vi rekomendas daŭrigi la nunajn kuracadojn, por la plimulto de kancerpacientoj?
William Li: Ekzistas kontraŭaniogenezaj kuracadoj,
kiuj estas aprobitaj de FDA.
Kaj se vi estas kancerpaciento
aŭ laboras por iu, aŭ rekomendas por iu,
vi demandu pri ili.
Kaj estas multaj klinikaj elprovoj.
Fondaĵo Angiogenezo sekvas preskaŭ 300 firmaojn,
kaj estas proksimume 100 pliaj
medikamentoj en tiu vico.
Do konsideru la aprobitajn,
serĉu klinikajn provojn,
kaj tamen inter tio, kion la kuracisto povus fari por vi,
oni ekdemandu, kion oni povas fari por si mem.
Kaj tio estas unu el la temoj, pri kiuj mi parolis,
ke oni povas povigi sin mem farante aferojn,
kiujn kuracistoj ne povas fari por ni,
tio estas: uzi scion kaj ekagi.
Kaj se patrino Naturo alportis al ni iujn indicojn,
ni pensas, ke eble estas nova estonteco
en la valoro de tio, kion ni manĝas.
Kaj tio, kion ni manĝas, vere estas nia ĥemioterapio trifoje en tago.
JC: Ĝuste. Kaj laŭ tiuj indikoj,
por tiuj, kiuj eble riskas kanceron,
ĉu vi rekomendus daŭrigi iajn antaŭzorgajn kuracadojn
aŭ simple daŭrigi la ĝustan dieton
kun multe da tomatosaŭco?
WL: Nu, vi scias, ke estas abundaj epidemiologiaj indikoj.
Kaj mi pensas, ke en la informa erao,
ne daŭras longe por iri al kredinda fonto,
kia Pubmed, National Library of Medicine,
por serĉi epidemiologiajn studojn
por redukti kancerriskon
surbaze de dieto kaj surbaze de ordinaraj medikamentoj.
Kaj tio estas certe io, pri kio ĉiu ajn povas informiĝi.
JC: En ordo. Nu, dankegon.
(Aplaŭdo)
Chris Anderson: Kaj ni nun iras vive al Karakaso
por spekti unun el la plej grandaj disĉiploj de Majstro Abreu.
Li estas la nova muzika direktisto de la Filharmonia Orkestro de Losanĝeleso.
La plej bona juna orkestra direktoro en la mondo.
Gustavo Dudamel!
(Aplaŭdoj)
(Muziko)
(Aplaŭdoj)
Gustavo Dudamel: Saluton al ĉiuj tie en Losanĝeleso
Saluton, Quincy. Saluton, Majstro Zander. Saluton, Mark.
Ni tre feliĉas ĝui la ŝancon esti kun vi
je la alia flanko de la mondo.
Ni nur povas paroli per muziko.
Ni tre feliĉas
ĉar ni ĝuas la ŝancon
havi tiun ĉi anĝelon en la mondo.
ne nur en nia lando, Venezuelo.
En nia mondo.
Li donis al ni la ŝancon
havi revojn kaj ilin realigi.
Kaj jen estas la rezultoj
de tiu ĉi mirinda projekto
kiu estas "La Sistemo" de Venezuelo.
Ni esperas havi, nia Majstro,
havi orkestrojn en ĉiuj landoj
de la tuta Ameriko.
Kaj ni volas ludi malgrandan pecon por vi
kreitan de unu el la plej gravaj komponistoj
el Ameriko.
Meksikia komponisto: Arturo Márquez.
"Danzono numero 2"
(Muziko)
(Aplaŭdoj)
Unue, mi pensis: "Mi parolos pri morto",
ŝajne, furora temo, hodiaŭ.
Fakte, ne pri morto mi parolos,
ja neevitebla temo, sed antaŭ ĉio,
mi deziras priparoli
mian fascinon pri tio kion oni postlasas mortinte.
Jen mia vera temo.
Art Buchwald postlasis eron de lia humuro en video
aperinta tuj post lia morto, en kiu li diris:
"Saluton! Mi estas Art Buchwald, 
kaj mi ĵus mortis."
Kaj Mike, kiun mi renkontis en la Galapagoj,
vojaĝo gajnita dank'al TED,
alŝutas notojn al la Reto, kroniklon
pri lia sperto rilate al kancero.
Mia patro postlasis al mi eron de lia manskribado
per liaj leteroj kaj notujo.
Dum liaj du lastaj jaroj, kiam li estis malsana,
li plenigis notujon per siaj pensoj pri mi.
Li skribis pri miaj fortoj kaj malfortoj,
kaj delikate faris sugestojn pri mia pliboniĝo.
Memorigante specifajn incidentojn,
li vidigis mian vivon al mi.
Post lia morto, mi konstatis, ke neniu plu skribas
al mi, hodiaŭ.
Manskribado estas malaperonta arto.
Ja rekomendas mi retmesaĝojn,
kaj pripensadon tajpante,
sed kial forlasi kutimojn malnovajn
favore al novalvenantaj?
Kial ne kaj retmesaĝoj kaj manskribado
en niaj vivoj?
Foje, mi ŝatus interŝanĝi ĉiujn tiujn jarojn
kiam mi estis tro okupata por iom babiladi
kun mia patro
kontraŭ tenera brakumo.
Ve! tro malfruas.
Konsole, mi revenas al liaj leteroj.
Kiam la folio tuŝita de lia mano estas en la mia,
mi sentas min kunigita kun li.
Eble ni ĉiuj bezonas postlasi al niaj infanoj
heredaĵon altvaloran, kvankam ne financan.
Altvaloran pro ia persona tuŝo --
manskribitan notujon, signifoplenan leteron.
Se nur ero de tiu ĉi potenca TED-aŭskultantaro
estus trafita de inspiro aĉeti belan folion --
recikligita, se vi deziras, John -- por verki
mirfrapantan leteron
al iu amata, ni povus ja starigi revolucion
kaj igi niajn geinfanojn sekvi manskribado-kursojn.
Do, kion mi intencas postlasi al mia filo?
Mi kolektas aŭtografitajn librojn -- estu singardaj
la verkistoj en la aŭskultantaro --
kaj ankaŭ aŭtografitajn KD-ojn, Tracy.
Mi intencas publikigi mian propran notujon.
Dum mi vidis flamojn vori la korpon de mia patro,
sidinte apud lia funebra ŝtiparo, mi skribis.
Mi tute nescias kiel mi elturniĝos, sed
devontigita mi estas kompili liajn kaj miajn pensojn
por postlasi la aperigontan libron al mia filo.
Mi ŝatus konkludi per kelkaj versoj fare de mi
dum la kremacio de mia patro.
La lingvistoj indulgu la gramatikerarojn;
mi revidas ĝin unuafoje post la lastaj 10 jaroj.
Mi reprenis ĝin por mia parolado hodiaŭ.
"Foto enkadrigita, enboteligitaj cindroj,
senliman energion enfermitan en botelo,
devigante min alfronti realecon,
devigante min alfronti maturecon.
Mi aŭdas vin; vi volas, ke mi estu forta,
sed ĝuste nun, mi estas englutita, ĉirkaŭita
kaj sufokigita de rabiaj emociegoj.
Mi baraktas por purigi mian animon kaj emerĝi,
retrovi starejon ankoraŭfoje, daŭrigi la lukton
kiel vi montris al mi.
Viaj kuraĝigantaj flustroj en mia malesperkirlego
savis min kaj albordigis min
sur la strando de mensa sano
por ke mi vivu kaj amu plu."
Dankon.
Unu maniero ŝanĝi niajn genojn estas fari novajn,
kiel Craig Venter tiel elegante montris.
Alia maniero estas ŝanĝi niajn vivstilojn.
Ni nun lernas kiel potencaj kaj dinamikaj tiaj ŝanĝoj povas esti,
tiel ke oni ne devas atendi tro longe por vidi la profitojn.
Kiam oni manĝas pli bone, regas sian streson, ekzercas sin kaj amas pli,
la cerbo fakte ricevas pli da sangofluo kaj pli da oksigeno.
Sed eĉ pli grave, la cerbo fariĝas konstateble pli granda.
Aferoj, kiujn ni pensis neeblaj antaŭ nemultaj jaroj
povas efektive esti mezurataj nun.
Tio estis rimarkita de Robin Williams
kelkajn jarojn antaŭ ni ĉiuj.
Nu, estas iuj aferoj, kiujn vi povas fari
por kreskigi novajn cerbajn ĉelojn.
Kelkaj el miaj preferataj, kiel konsumo de ĉokolado kaj teo, mirtelojn,
kaj alkoholo en modera kvanto, bridado de streso
kaj uzo de kanabinoidoj trovitaj en mariĵuano.
(Mi estas nur la mesaĝisto.)
(Ridoj)
Pri kio ni estis parolantaj?
(Ridoj)
Kaj aliaj aferoj, kiuj povas noci,
kiuj povas provoki la perdon de cerbaj ĉeloj.
La kutimaj suspektitoj, kiel saturita graso kaj sukero,
nikotino, opiaĵoj, kokaino, troa alkoholo kaj daŭra streso.
La haŭto gajnas pli da sango-fluo, kiam oni ŝanĝas la vivstilon,
do oni aĝiĝas malpli rapide. La haŭto ne sulkiĝas tiel multe.
La koro gajnas pli da sango-fluo.
Oni elmontris, ke oni povas efektive malprogresigi kormalsanon,
ke tiuj ŝtopitaj arterioj, kiujn vi vidas maldekstre supre,
post nur unu jaro fariĝas konstateble malpli ŝtopitaj.
En la kora PET-tomografiaĵo maldekstre sube
la blua koloro signifas mankon de sango-fluo.
Unu jaron poste -- oranĝa kaj blanka koloroj respondas maksimuman sango-fluon.
Oni montris, ke oni povas haltigi kaj malprogresigi
fruan prostato-kanceron kaj krome mam-kanceron
simple per tiuj ŝanĝoj.
Oni malkovris, ke la enlaboratoria kreskado de tumoroj
submetitaj al tiuj ŝanĝoj estis haltigita je 70 procentoj
sed nur je naŭ procentoj en la kompar-grupo.
Tiuj diferencoj estis ege signifaj.
Eĉ seksorganoj gajnas pli da sango-fluo,
do vi pliigas seksan potencon.
Jen unu el la plej efikaj kontraŭtabakaj reklamiloj
fare de la Departemento pri San-servoj,
montranta, ke nikotino, kiu mallarĝigas arteriojn,
povas kaŭzi infarkton aŭ apopleksion,
sed ankaŭ impotentecon.
La duono el la fumantoj estas impotentaj.
Kiom seksalloga tio estas?
Ni estas publikigontaj studon -- la unua,
kiu montras, ke oni povas modifi genan esprimadon en viroj kun prostato-kancero.
Jen kion ni nomas "varmo-mapo" --
la diversaj koloroj -- kaj laŭlonge de la dekstra flanko estas diversaj genoj.
Kaj ni malkovris, ke pli ol 500 genoj estis favore modifitaj --
fakte, ŝaltante la bonajn genojn, la malsan-preventajn genojn,
malŝaltante la malsan-antaŭenigajn genojn.
kaj do tiujn eltrovojn ŝajnas al mi vere tre gravaj,
kaj donas al multaj novan esperon kaj novajn elektojn.
Kompanioj kiel Navigenics kaj DNA Direct kaj 23andMe,
kiuj donas genetikajn profilojn,
pensigas al kelkaj: "Damne, kion mi povas fari pri tio?"
Bone, niaj genoj ne estas nia sorto kaj se ni faras tiujn ŝanĝojn --
ili formas dispozicio -- sed se ni faras pli grandajn ŝanĝojn
ol ni povus fari alikaze,
ni povas vere ŝanĝi kiel niaj genoj esprimas sin.
Dankon.
(Aplaŭdo)
Dankon.
Antaŭ du jaroj, sur la TED-a sceno de Aruŝa, Tanzanio,
mi tre mallonge parolis pri unu el miaj plej prifierindaj kreitaĵoj,
simpla maŝino, kiu ŝanĝis mian vivon.
Antaŭe,
mi neniam estis forlasinta mian hejmon
en Malavio.
Mi neniam estis uzinta komputilon
nek estis vidinta interreton.
Sursceneje, tiun tagon, tiom nervoza mi estis,
ke mi forgesis kiel paroli angle,
kaj sentis emon vomi.
(Ridoj)
Neniam estis vidinta mi tiom da azungu
– blankuloj.
(Ridoj)
Tiam, dramajn cirkonstancojn mi preferis prisilenti.
Hodiaŭ, kompense, ŝanĝiĝis la situacio,
kaj mi pretas konigi ilin al vi.
Nia familio konsistas el sep geinfanoj,
ĉiuj filinoj krom mi.
Jen mi estas, bubo, kun mia patro.
Antaŭ ol malkovri la mirindaĵojn de la scienco,
mi estis nur terkultivisto
en lando de malriĉaj terkultivistoj.
Kiel ĉiuj ĉirkaŭ ni, ni kreskigis maizon.
Alvenis jaro, kiam ni tre malbonŝancis.
En 2001, ni travivis teruran malsategon.
En kvin monatoj, Malavianoj komencis morti pro tio.
Mia familio manĝis nur unufoje tage, en la vespero.
Nur tri plenbuŝoj de nsima por ĉiu el ni.
La manĝaĵo apenaŭ nutris nin.
Ni lante konsumiĝis.
En Malavio, oni devas pagi
por ĉeesti la mezlernejon.
La malsato devigis min forlasi ĝin.
Rigardante mian patron
kaj la sekajn kampojn, mi pensis,
ke estontecon tian mi ne povas akcepti.
Mi tre ŝatis la mezlernejon,
kaj pretis fari ion ajn
por ricevi edukadon.
Mi tial vizitis bibliotekon.
Mi legis sciencajn librojn, precipe pri fiziko.
Mi ne tre bone legadis angle,
kaj lernis vortojn
per skemoj kaj bildoj.
Iu libro kaptis mian atenton. Ĝi diris,
ke ventoturbino povas pumpi akvon kaj generi elektron.
Akvopumpado signifas irigacion,
ŝirmilo kontraŭ la malsato,
kiun ni tiam spertis.
Mi do decidis starigi mem ventoturbinon.
Ne havante materialojn,
mi iris al rubaĵejo, kie
mi trovis ĉion, kion mi bezonas.
Pluraj, inkluzive de mia patrino,
diris, ke mi frenezas.
(Ridoj)
Mi trovis traktoran ventolilon,
amortizilon, plastajn duktojn…
Per bicikla kadro
kaj malnova bicikla dinamo,
mi konstruis mian maŝinon.
Por unu lampo, komence.
Kaj poste, kvar lampoj,
kun ŝaltiloj, kaj eĉ cirkvitrompilo,
modeligita laŭ elektra sonorilo.
Alia maŝino pumpas akvon
por irigacio.
Homoj ekenviciĝis antaŭ mia domo
(Ridoj)
por reŝargi siajn poŝtelefonojn.
(Aplaŭdoj)
Neforigeblaj ili estis.
(Ridoj)
Kaj ankaŭ ĵurnalistoj venis,
kuntrenante blogistojn,
kaj baldaŭ mi ricevis alvokon de io nomata TED.
Mi neniam estis vidinta aviadilon antaŭe,
neniam estis dorminta en hotelo.
Sursceneje, tiun tagon en Aruŝa,
forgesinte kiel paroli angle,
mi nur povis balbuti:
«Mi provis, kaj konstruis ĝin».
Do mi volas diri ion gravan
al ĉiuj, kiuj estas kiel mi,
al Afrikanoj, kaj malriĉuloj
luktantaj por efektivigi siajn revojn.
Dio benu vin.
Eble iam vi vidos tion interrete. Mi diras al vi:
fidu al vi mem kaj kredu je viaj revoj.
Sendepende de kio okazas, neniam rezignu.
Dankon.
(Aplaŭdoj)
Nu, kiel Alexander Graham Bell fame diris
je sia unua sukcesa telefonalvoko
"Saluton, ĉu tio estas Pico de Domino?"
< ridado >
Mi nur vere volas danki vin tre multe
Kiel diris alia fama homo, Jerry Garcia
"Kia stranga, longa, vojaĝo."
Kaj li devus diri
"Kia stranga, longa vojaĝo ĝi estas iĝonta".
Je tiu ĉi momento, vi rigardas mian supran duonon.
Mia malsupra duono aperas je malsama konferenco
< ridado >
en alia lando.
Vi povas, verŝajne, esti en du lokoj samtempe.
Sed ankoraŭ, mi bedaŭras, ke mi ne povas esti kun vi persone.
Mi klarigos alitempe.
Kaj kvankam mi estas rokstelulo
Mi volas certigi vin, ke neniu el miaj deziroj inkluzivos varmbanon.
Sed kio vere ekscitas min pri teknologio
estas ne nur la ebleco enmeti pli da kantoj en MP3-ludilojn.
La revolucio - ĉi tiu revolucio - estas multe pli granda ol tio.
Mi esperas, mi kredas.
Kio ekscitas min pri la cifera epoko,
kio ekscitas min persone,
estas tio, ke vi fermis la spacon inter revado kaj agado.
Vi komprenu, antaŭe, se vi volis registri kanton,
vi bezonis studion kaj produktiston.
Nun, vi bezonas komputileton.
Se vi volis fari filmon, vi bezonis amason da ekipaĵoj
kaj buĝeton Hollywood-an.
Nun, vi bezonas fotilon teneblan en la mano,
kaj paron da dolaroj por aĉeti malplenan DVD.
Imago estis disparigita de la malnovaj limoj.
Kaj tio vere, vere ekscitas min.
Mi estas ekscitita kiam mi ekvidas tian pensadon grandskribitan.
Kion mi volas vidi, tio estas idealismo disparigita de ĉiuj limoj.
Politikaj, ekonomiaj, psikologiaj, kiaj ajn.
La geopolitika mondo havas multon por lerni de la cifera mondo.
De la facileco kun kiu vi forbalais obstaklojn
kiujn neniu sciis, ke ili povus eĉ esti movetitaj.
Kaj tio estas vere pri kio mi volas paroli hodiaŭ.
Unue, tamen, mi verŝajne devus klarigi kial, kaj kiel,
mi alvenis ĉi tien.
Temas pri vojaĝo, kiu komenciĝis antaŭ dudek jaroj.
Vi eble memoras tiun kanton, "Ni estas la Mondo",
aŭ, "Ĉu ili Konscias, ke Kristnaskas?"
"Band Aid" , "Live Aid".
Alia tre alta, grizhara rokstelulo, mia amiko S-ro Bob Geldorf
proklamis defion "manĝigi la mondon".
Ĝi estis grandioza momento , kaj ĝi tutŝanĝis mian vivon.
Tiun someron, mia edzino, Ali, kaj mi iris al Etiopio.
Ni iris private por vidi persone tion, kio estis okazanta.
Ni loĝis en Etiopio dum unu monato, laborante je orfejo.
La infanoj havis nomon por mi.
Ili nomis min "la knabino kun barbo".
< ridado >
Ne demandu.
Iel, ni taksis Afrikon magia loko.
Grandaj ĉieloj, grandaj koroj, granda, brilanta kontinento.
Belaj, reĝaj homoj.
Iu, kiu iam donis ion al Afriko rericevis multe pli.
Etiopio ne nur "blovis mian menson"; ĝi malfermis mian menson.
Iel, je la lasta tago ĉe la orfejo
viro transdonis sian bebon al mi kaj diris,
"Ĉu vi prenus mian filon kun vi?"
Li sciis ke, en Irlando, lia filo vivos,
kaj ke en Etiopio, lia filo mortos.
Je la mezo de tiu terura malsato.
Nu, mi rifuzis tion al li.
Kaj ĝi estas stranga, malsana sento, sed mi rifuzis tion al li.
Kaj ĝi estas sento, kiun mi ne povas tutforgesi.
Kaj, en tiu momento, mi komencis tiun vojaĝon.
En tiu momento, mi iĝis la plej malbona afero el ĉiuj:
mi iĝis rokstelulo kun kaŭzo.
Sed tio ne estas la kaŭzo, ĉu?
Ses kaj duona mil afrikanoj mortantaj ĉiutage de AIDS -
preventebla, traktebla malsano -
pro manko de drogoj, kiujn ni povas havi de iu apoteko.
Tio ne estas kaŭzo. Tio estas krizo.
11 milionoj da AIDS-orfoj en Afriko,
20 milionoj je la fino de la jardeko.
Tio ne estas kaŭzo. Tio estas krizo.
Hodiaŭ, ĉiutage, 9 mil pliaj Afrikanoj
akiros HIV pro hontigado kaj manko de eduko.
Tio ne estas kaŭzo. Tio estas krizo.
Do tio, kion ni diskutas ĉi tie, estas homaj rajtoj.
La rajto vivi kiel homo.
La rajto vivi, punkto.
Kaj tio, kion ni alfrontas en Afriko, estas
neantaŭspertita minaco kontraŭ homa digno kaj egaleco.
La sekva afero, pri kio mi volas esti klara estas; kio tiu problemo estas
kaj kio tiu problemo ne estas.
Ĉar tiu ĉi ne estas ĉiom pri karito.
Tiu ĉi estas pri justeco. Vere.
Tiu ĉi ne estas pri karito. Tiu ĉi estas pri justeco.
Ĝuste.
Kaj tio estas bedaŭrinda, ĉar ni bone faras kariton.
Usonanoj, same tiel Irlandanoj, bone faras ĝin.
Eĉ la plej malriĉaj kvartaloj donos pli ol ili povas elspezi.
Ni ŝatas doni, kaj ni donas multon.
Rigardu la reagon al la cunamo, ĝi estas inspira.
Sed justeco estas pli malfacila normo ol karito.
Vi vidu, Afriko sensencigas nian ideon de justeco.
Ĝi farsigas nian ideon de egaleco.
Ĝi mokas niajn piecojn. Ĝi pridubas nian zorgon.
Ĝi pridemandas nian sindevigon.
Ĉar neniel ni povas rigardi kion okazas en Afriko,
kaj, se ni honestas,
konkludi ke ĝi iam estus permesata okazi ie alie.
Kiel vi aŭdis per la filmo, ie alie, ne ĉi tie.
Ne ĉi tie, ne en Usono, ne en Eŭropo.
Fakte, ŝtatestro kiun vi ĉiuj konas
koncedis tion ĉi al mi. Kaj tio vere pravas.
Neniel tiu ĉi tipo de sangellaso de homa vivo
estus akceptita ie alie krom en Afriko.
Afriko estas kontinento en flamoj.
Kaj profunde, se ni vere akceptus, ke Afrikanoj estas egalaj al ni,
ni ĉiuj farus pli por estingi la fajron.
Ni ĉirkaŭstaras kun akvumiloj
kiam kio estas bezonata estas la fajrobrigado.
Vi vidu, ĝi ne estas tiom drama kiel la cunamo.
Frenezas, vere, kiam vi pripensas ĝin.
Ĉu aĵoj devas aspekti kiel agfilmoj nun
por ekzisti je la antaŭo de nia cerbo?
La malrapida estingiĝo de sennombraj vivoj
ne estas sufiĉe drama, verŝajne.
Katastrofoj, kiujn ni povas preventi
ne estas tiom interesaj, kiom tiuj, kiujn ni povus preventi.
Strange.
Iel, mi kredas ke tiu tipo de pensado
ofendas la inteligentecon en tiu ĉambro.
Ses kaj duona mil homoj mortantaj tage en Afriko eble estas la krizo de Afriko,
sed la fakto ke ĝi ne aperas en la ĉiuvespera novaĵaro
ke ni en Eŭropo, aŭ vi en Usono,
ne traktas ĝin kiel krizon --
mi volas argumenti kun vi ĉi-vespere ke tiu estas nia krizo.
Mi volas argumenti, ke kvankam Afriko ne estas fronto en la milito kontraŭ terorismo
ĝi baldaŭ povus esti.
Ĉiusemajne, religiaj ekstremuloj prenas plian Afrikan vilaĝon.
Ili klopodas kunporti ordon al kaoso.
Nu, kial ni ne estas simile farantaj?
Malriĉeco bredas malesperon. Ni scias ĉi tion.
Malespero bredas perforton. Ni scias ĉi tion.
Dum malglataj tempoj, ĉu ne estas pli malmultkoste, kaj pli lerte,
fari amikojn el potencialaj malamikoj
ol defendi vin kontaŭ ilin poste?
La milito kontraŭ terorismo estas envolvigita en la milto kontraŭ malriĉeco.
Kaj mi ne diris tion. Colin Powell diris tion.
Nun kiam la militistaro estas diranta al ni ke tiu estas milito
kiu ne povas est venkita per militforto sole,
eble ni devus aŭskulti.
Jen ebleco ĉi tie, kaj ĝi estas reala.
Ĝi ne estas "ŝpino". Ĝi ne estas esperpensado.
La problemoj antaŭ la evoluanta mondo
donas al ni en la evoluinta mondo
ŝancon re-priskribi nin mem al la mondo
Ni ne nur transformos la vivojn de aliaj homoj
sed ankaŭ transformos kiel tiuj aliaj vivoj vidas nin.
Kaj tio eble estas lerta dum ĉi tiaj nervozaj, danĝeraj tempoj.
Ĉu vi ne opinias ke je simpla komerca nivelo
ke kontraŭ-retrovirusaj drogoj estas brilaj reklamoj
por okcidenta lerteco kaj teknologio?
Ĉu kompato ne aspektas bone je ni?
Kaj ni fortranĉu la fekon dummomente.
En iuj kvartaloj de la mondo, insigno EU, insigno USA,
ne estas je sia plej brila.
La neona ŝildo fuzas kaj krakas.
Iu metis brikon tra la fenestro.
La regionaj fakestroj nervoziĝas.
Neniam antaŭe ni en la okcidento estis tiom severe rigardataj.
Nia valoroj: ĉu ni havas iom?
Ĉu nia kredindeco?
Ĉi tiuj aferoj estas atakataj ĉirkaŭ la mondo.
La insigno USA bezonas iom da polurado
Kaj mi diras tion kiel admiranto, ĉu vi scias?
Kiel homo kiu aĉetas la produktojn.
Sed pensu pri ĝi.
Pli da kontraŭ-retrovirusaj drogoj utilas.
Sed tio estas nur la facila parto, aŭ devus esti.
Sed egaleco por Afriko -
tio estas granda, multekosta ideo.
Vi vidu, la grandeco de la suferado malsensigas nin ĝis ia indiferenteco.
Kion surtere ni ĉiuj povas fari pri ĉi tio?
Nu, multe pli ol ni kredas.
Ni ne povas solvi ĉiujn problemojn, sed tiujn kiujn ni povas,
mi volas argumenti, ni devas.
Kaj, ĉar ni povas, ni devas.
Tio ĉi estas la rekta vero, la bona vero.
Ĝi ne estas teorio.
La fakto estas, ke ni estas en la unua generacio,
kiu povas rigardi malsanon kaj malriĉecon en la okulo,
rigardi trans la maro al Afriko, kaj diri, firme kaj sincere.
Ni ne devas akcepti tion ĉi.
Tuta kontinento ignorita -- ni ne devas akcepti tion ĉi.
< aplaŭdo >
Kaj permesu, ke mi diru ĉi tion sen ereto de ironio -
antaŭ mi ripetas ĝin al aro de eks-hipioj.
Forgesu la sesdekajn. Ni povas ŝanĝi la mondon.
Mi ne povas, vi ne povas, kiel individuoj, sed ni povas ŝanĝi la mondon.
Mi vere kredas, ke la homoj en ĉi tiu ĉambro.
Rigardu la Fondaĵon Gates.
Ili faris mirindaĵojn, nekredeblaĵojn.
Sed laborantaj kune, ni povas fakte ŝanĝi la mondon.
Ni povas turnigi la neeviteblajn rezultojn
kaj transformi la vivokvaliton por milionoj da vivoj
kiuj aspektas kaj sentas simile kiel ni, de proksime.
Mi pardonpetas ridi ĉi tie, sed vi ja aspektas tion malsamaj
ol vi faris ĉe Haight-Ashbury dum la sesdekaj jaroj.
< ridado >
Sed mi volas argumenti ke ĉi tiu estas la momento por kiu vi estis kreita.
Ĝi estas la florado de la semoj, kiujn vi plantis
dum pli fruaj, ebriigaj tagoj.
Ideoj, kiun vi generis dum via juneco.
Tio ĉi estas kio ekscitas min.
Tiu ĉi ĉambro estis naskita por ĉi tiu momento,
estas vere tio, kion mi volas diri al vi ĉi-vespere.
Plej multaj inter vi komencis dezirante ŝanĝi la mondon, ĉu ne?
Plej multaj inter vi faris tion, la cifera mondo.
Nu, nun, fakte pro vi,
eblas ŝanĝi la fizikan mondon.
Jen fakto.
Ekonomistoj konfirmas ĝin, kaj ili scias multe pli ol mi.
Do kial, ni ne pumpas niajn pugnojn en la aero?
Verŝajne ĉar kiam ni agnoskas ke ni povas fari ion pri ĝi
ni devas fari ion pri ĝi.
Ĝi estas pugdoloro.
Tiu ĉi egaleca afero estas fakte pugdoloro.
Sed por la unua fojo en historio, ni havas la teĥnologion,
ni havas la scion, ni havas la monon,
ni havas la vivosavajn drogojn.
Ĉu ni havas la volon?
Mi esperas ke tio ĉi estas evidenta, sed mi ne estas hipio.
Mi vere ne estas iu por la varmetaj, molaj sentoj.
Mi ne havas florojn en mia hararo.
Fakte, mi venas el punkroko.
'The Clash' portis grandajn militbotojn, ne sandalojn.
Sed mi konas fortecon kiam mi vidas ĝin.
Kaj, malgraŭ la parolado pri paco kaj amo je la Okcidenta Marbordo,
estis muskolo en la movado kiu komenciĝis ĉi tie.
Vi vidu, idealismo sen agado estas nur revo.
Sed idealismo kune kun pragmatismo,
kun levado de manikoj kaj farante la mondon iom fleksiĝi,
estas tre ekscite. Ĝi estas tre reala. Ĝi estas tre forta.
Kaj ĝi estas tre estanta en grupo kiel vi.
Lastjare ĉe DATA, tiu instanco kiun mi helpis starigi,
ni lanĉis kampanjon por alvoki tiun spiriton
en la batalo kontraŭ AIDS kaj malriĉegeco.
Ni nomas ĝin la ONE-kampanjo.
Ĝi estas bazita sur nia kredo, ke la agado de unu persono
povas ŝanĝi multon
sed la agoj de multaj kune kiel unu
povas ŝanĝi la mondon.
Nu, ni sentas, ke nun estas la horo pruvi, ke ni pravas.
Eksistas momentoj en historio kiam la civilizacio redifinas mem.
Ni kredas ke ĉi tiu estas unu.
Ni kredas, ke ĉi tiu povus esti tempo, kiam la mondo finfine decidas
ke la malzorga malŝparo de vivoj en Afriko estas simple ne plu akceptebla
Ĉi tiu povus esti la tempon, kiam ni finfine serioziĝas
pri ŝanĝo de la estonteco por la plejmultaj homoj, kiuj loĝas sur la planedo Tero.
Movokvanto ekkreskis.
Malglite, sed ĝi kreskas.
Tiu ĉi jaro estas provo por ni ĉiuj.
precipe por la estroj de la G8-landoj,
kiu vere estas 'sur la linio' ĉi tie,
kun la tuta mondo en historio rigardanta.
Mi estis, antaunelonge, malkontentigita pri la estraro de Bush.
Ili komencis kun tiom da espero por Afriko.
Ili faris iom da vere grandiozaj promesoj,
kaj fakte plenumis multajn el ili.
Sed iujn ili ne faris.
Ili ne sentas la puŝon de la bazo, tio estas la vero.
Sed mia malkontento havas multe pli da perspektivo
kiam mi parolas kun usonaj homoj
kaj mi aŭdas iliajn maltrankvilecojn pri la deficito
kaj la financa bonfarto de ilia lando.
Mi komprenas tion.
Sed ekzistas pli da puŝo de la bazo ol vi pensus,
se ni organiziĝus.
Kiam mi provas komuniki, kaj vi povas helpi min se vi konsentas,
estas tio, ke helpo por Afriko estas bonega ŝparo
je horo kiam Usono vere bezonas ĝin.
Esprimante ĝin plej malĝentile,
tiu ĉi investaĵo donas grandegan rikolton.
Ne nur en vivoj savitaj, sed en bonvolo, stabileco
kaj sekureco kiun ni gajnos.
Do jen kion mi esperas ke vi faros, se mi rajtas
kaj ne havu ĝin demetita de mia nombro de deziroj
< ridado >
Kion mi esperas preter individuaj kompatemaj agoj
estas tio, ke vi diru al la politikistoj fari bone por Afriko,
por Usono kaj por la mondo.
Donu al ili permeson, se vi volas,
elspezi sian politikan kapitalon kaj vian financan kapitalon,
vian nacian monujon por savi la vivojn de milionoj d\ homoj
Jen vere kion mi deziras, ke vi faru.
Ĉar ni ankaŭ bezonas vian inteligentecon
viajn ideojn, viajn spertojn, vian lertecon.
kaj vi, je ĉi tiu konferenco estas en unika pozicio.
Iujn teknologiojn, pri kiuj ni pridiskutis, vi inventis
aŭ almenaŭ tutŝanĝis la manieron laŭ kiu ili estas uzataj.
Kune vi ŝanĝis la paradigmon de analogo al cifera,
kaj forpuŝis la limojn.
Kaj ni deziras, ke vi donu tiun energion.
Donu al ni tian revadon, tian faradon.
Kiel mi diras, estas du aferoj por riski.
La kontinenton Afrikan.
Sed ankaŭ nian identecon.
Homoj komencas kompreni tion ĉi.
Movadoj aperas.
Artistoj, politikistoj, steluloj, pastroj, prezidantoj,
Neregistaraj organizoj, patrinaj asocioj, studentaj unioj
Multaj homoj kunvenas kaj kunlaboras
sub la ombrelo de tiu ONE-kampanjo, menciita pli frue.
Mi opinias, ke ili havas nur unu ideon en sia menso,
kio estas, kie vi loĝas en la mondo
ne devus decidi ĉu vi loĝas en la mondo.
< aplaŭdo >
Historio, kiel Dio, rigardas kion ni faras.
Kiam prihistoriaj libroj estos verkitaj
Mi opinas, ke nia epoko estos rememorita pro 3 aferoj.
Vere, nur 3 aferoj pri kiuj nia tuta epoko estos rememorita.
La cifereca revolucio, jes
La milito kontraŭ teroro, jes
Kaj kion ni faris, aŭ ne faris, por estingi la fajrojn en Afriko.
Iujn diras, ke ni ne povas pagi . Mi diras, ke ni ne povas ne pagi.
Dankon, multan dankon.
< aplaŭdo >
Nu, miaj tri deziroj...
Tiuj, kiujn TED oferis plenumi.
Vi vidu, se estas vere - kaj mi kredas ke ĝi estas
ke la cifera mondo, kiun ĉiuj vi kreis, disigis
la kreeman imagon disde la fizikaj limoj de la materio.
Tio ĉi devus esti "pisero" < bagatelaĵo >.
< ridado >
Mi devus aldoni, ke tio ĉi komenciĝis kiel multe pli longa listo de deziroj
Plejmultaj neeblaj, iuj nepraktikeblaj
kaj unu aŭ du certe malmoralaj.
< ridado >
Tiu ĉi afero, ĝi emigas, vi komprenas
kiam iu alia devos pagi.
Kiel ajn, jen la numero unu.
Mi deziras, ke vi helpu konstrui socian movadon
de pli ol unu miliono da Usonaj aktivuloj por Afriko.
Jen mia unua deziro.
Mi kredas, ke ĝi eblas.
Antaŭ kelkaj minutoj, mi parolis pri civitanaj kampanjoj kiuj estas aperantaj.
Vi scias, ekzistas multaj.
Kaj kun tiu ONE-kampajo tiel ombrelo,
mia instanco, DATA, kaj aliaj grupoj,
uzas la energion kaj entuziasmon
kiu estas en Usono, de Hollywood al la landinterno.
Ni scias, ke ekzistas pli da sufiĉa energio por potencigi ĉi tiun movadon
Ni nur bezonas vian helpon realigi ĝin.
Ni volas, ke ĉiuj inter vi, eklezia Usono, komerca Usono,
"Microsoft" Usono, "Apple" Usono, "Kokakolaa" Usono
"Pepsi" Usono, studema Usono, brua Usono.
Ni ne povas decidi esti "cool" kaj flankenlasi ĉi tiun.
Mi ja kredas, ke se ni konstruas movadon kun la forto de miliono da usonanoj
ni ne estos rifuzitaj.
Ni havos la atenton de la Usona Parlamento.
Ni estos la unua paĝo de la taglibro de Condi Rice,
kaj en la Ovala Oficejo de la Blanka Domo.
Se ekzistas unu miliono da usonanoj - kaj mi vere scias tion-
kiuj pretas fari telefonalvokojn,
kiuj pretas uzi retpoŝton.
Mi tutcertas, ke ni vere povas ŝanĝi
la vojon de la Historio, laŭvorte, por la kontinento Afriko.
Kiel ajn, mi do deziras vian helpon aranĝi ĉi tion.
Mi scias, ke John Gage kaj Sun Microsystems jam pretas kunlabori,
sed restas multaj inter vi, kun kiuj ni ŝatus paroli.
Nu, mia dua deziro, numero du.
Plaĉus al mi unu cifereca ago por ĉiu homo sur la planedo
kiu vivsubtenas sin je malpli ol unu dolaro po tage
Tio estas unu miliardo da ciferaj agoj.
Povus esti per Google, povus esti per AOL.
Steve Case, Larry, Sergey - ili jam faris multon.
Povus esti NBC. Povus esti ABC.
Fakte ni parolas kun ABC hodiaŭ pri Oscar-premioj.
Ni havas filmon, produktitan de Jon Kamen je Radical Media
Sed vi scias, ni deziras, ni bezonas, iom da aertempo por niaj ideoj.
Ni devas liveri la matematikon, la statistikojn, al la usona popolo.
Mi vere kredas je tiu malnova esprimo de Truman,
ke se vi donas al la usona popolo la ciferojn,
ili faros la ĝustan aferon.
Kaj, alia gravaĵo, estas ke tio ne estas Sally Struthers.
Tio devas esti priskribita kiel aventuro, ne kiel ŝarĝaĵon.
Unu post unu ili paŝas antaŭen
flegistino, instruisto, dommastrino,
kaj vivoj estas savitaj.
La problemo estas grandega.
Ĉiun trian sekundon, unu homo mortas.
Alian trian sekundon, unu plia.
La situacio estas tiom malespera en partoj de Afriko.
Azio, eĉ Ameriko,
ke helpinstancoj, kiel ili faris por la cunamo
unuigiĝas, agadas kiel unu.
Ni povas venki kontaŭ malriĉego, malsatego, AIDS.
Sed ni bezonas vian helpon.
Unu plia persono, letero, voĉo
signifos diferencon inter vivo kaj morto
por milionoj da homoj.
Bonvolu helpi nin per kunlaborado.
Usonanoj havas neantaŭspertitan ŝancon.
Ni povas fari historion.
Ni povas komenci fari el malriĉego historion.
Unu post unu, post unu.
Bonvolu viziti ONE je tiu ĉi adreso.
Ni ne petas vian monon. Ni petas vian voĉon.
En ordo: Mi deziras, ke TED vere montru la potencon de informado.
ĝian povon reverki la regulojn kaj transformi vivojn,
per konektado de ĉiu malsanulejo, sankliniko kaj lernejo
en unu Afrika lando.
Kaj mi dezirus ke ĝi estu Etiopio.
Mi kredas, ke ni povas konekti ĉiujn lernejojn en Etiopio,
ĉiujn sanklinikon, ĉiujn malsanulejon
Ni povas konekti ilin al la interreto
Jen mia deziro, mia tria deziro.
Mi opinias, ke ĝi eblas.
Mi kredas, ke ni havas la monon kaj la cerbojn en la ĉambro por fari tion.
Kaj tio estus menspleniganta deziro por realigi.
Mi vizitis Etiopion, kiel mi diris pli frue.
Tie fakte estas kie ĉio komenciĝis por mi
La ideo ke la interreto, kiu ŝanĝis la vivon de ni ĉiuj,
povas transformi landon - kaj kontinenton
kiu apenaŭ atingis la analogan epokon - miregas min.
Sed ĝi ne komenciĝis tiel.
La unua long-distanca telefonlinio de Bostono al Novjorko
estis uzita dum 1885 telefone.
Nur naŭ jarojn poste Adis Ababa
estis konektita telefone al Harare, kiu estas 500 kilometroj for.
Depost tiam, ne multo ŝanĝiĝis.
La meza atendotempo por ricevi telefonklinion en Etiopio
estas fakte ĉirkaŭ sep aŭ ok jaroj.
Sed sendrata teknologio tiam ne estis imagita.
Kiel ajn, mi estas irlandano, kaj kiel vi povas vidi,
mi scias kiel grava estas parolado.
Komunikado estas tre grava por Etiopio - ĝi transformos la landon.
Flegistinoj ricevantaj pli bonan trejnadon,
apotekistoj povantaj mendi provizaĵojn,
kuracistoj dividantaj siajn sperton pri ĉiuj fakoj de medicino.
Estas tre, tre bona ideo telefonigi ilin.
Jen mia tria kaj fina deziro por vi je la TED-konferenco.
Multajn dankojn denove.
< aplaŭdo >
Iĝante nevidebla, mi substrekas
la misharmonion ekzistantan
inter nia civilizacio kaj ĝia disvolviĝo.
Iĝante nevidebla, mi substrekas
la misharmonion ekzistantan
inter nia civilizacio kaj ĝia disvolviĝo.
Jen mia unua verko, kreita en novembro 2005,
kaj la Internacia Pekina Artcentro, kie mi verkis,
antaŭ ĝia malkonstruigo,
pro registrara altrudo.
Mi esprimis perarte mian malkontenton prie.
Mi ankaŭ ambicias per mia laboro
eksciigi la vivkondiĉojn de artistoj.
Dekomence, mia artaĵaro elmontris
spiriton protestan, volan
kaj senkompromisan.
Rilate al la ŝminkado, mi uzas 
la metodon de gvatpafistoj
por pli bone sinprotekti
kaj eltrovi malamikojn -- ĝuste kiel li. (Ridoj)
Fininte tiun artaĵaron,
mi ekdemandis min, kial tielis mia destino,
kaj fine komprenis, ke ne nur mi,
sed ĉiuj ĉinoj estas tute senaplombiĝintaj.
Kiel vi povas vidi, tiuj verkoj
temas pri familiplanado, laŭleĝaj balotoj
kaj la propagando fare de la Popolara Asembleo.
Jen "Xia Gang", "Forlasi la postenon".
"Xia Gang" estas eŭfemismo en la ĉina por "maldungita".
Temas pri tiuj, kiuj perdis sian laboron kiam Ĉinio iris de planita ekonomio al merkatekonomio.
De 1998 ĝis 2000,
21,37 milionoj de laboristoj
perdis sian laboron en Ĉinio.
Tiuj ĉi ses homoj
estas "Xia Gang" laboristoj.
Mi nevidebligis ilin en la nun dezerta butiko,
kie ili vivis kaj laboris la tutan vivon.
Sur la malantaŭa muro, slogano de la
Kultura Revolucio:
"La ĉefa impulso antaŭenpuŝante nin 
estas la Ĉinia Kompartio".
Dum du semajnoj
mi serĉis tiujn ses homojn, por ke 
ili partoprenu mian laboron
Ili estas nur ses, ĉi tie, sed fakte,
tiuj kiuj kaŝiĝas tie ĉi
estas ĉiuj maldungitaj. Oni eknevidebligis ilin.
Nun, jen "La Studio".
Printempe, en Parizo,
dum mia solo-ekspozicio tie, mi havis oportunon
fari fotverkon en la studioj de France 3.
Mi uzis la gazetarfotojn tiutagajn.
Pri la mezorienta milito,
kaj pri publika protesto en Francio.
Laŭ mi, ĉiu kulturo prezentas 
neakordigeblan misharmonion.
Ĝi estas teama laboro fare de mi kaj
de franca artisto, JR.
(La interpretisto ripetas)
(Aplaŭdoj)
Mi provis malaperi en la okulon de JR.
Bedaŭrinde, li uzas nur pozistojn 
kun grandaj okuloj.
Mi do provis sensukcese pligrandigi 
miajn okulojn per miaj fingroj.
Vane -- ili ne estas sufiĉe grandaj por JR, ve!
(La interpretisto ripetas)
(La interpretisto ripetas)
(La interpretisto ripetas)
(La interpretisto ripetas)
Jen io pri memoraĵoj de la 11a septembro [2001].
Jen aviadilŝipo laŭkajiĝinta borde 
de la rivero Hudsono.
Murskribaĵo fare de Kenny Scharf.
(Ridoj)
Jen Venecio, en Italujo.
Kaŭze de la tutmonda klimata varmigo,
la marnivelo altiĝas. Onidire, Venecio 
malaperos dum la venontaj jardekoj.
Jen la antikva urbo Pompejo.
(La interpretisto ripetas.)
Jen la Galerio Borghese
en Romo.
Verkante novaĵon, mi eĉ pli priatentas 
la esprimon de ideoj.
Ekzemple, kial mi nevidebligus min?
Kion pensos la publiko, ne "vidante" min.
Tiu ĉi titoliĝas "Tujpretaj nudeloj".
(La interpretisto ripetas.) (Ridoj)
En aŭgusto 2012,
oni trovis nocajn fosforojn
en paketoj de tujpretaj nudeloj el ĉiaj markoj 
venditaj en ĉiniaj supermerkatoj.
Tiuj fosforoj povas eĉ estigi kanceron.
Por krei tiun verkon,
mi aĉetis sortimenton de tujpretaj nudeloj
kaj aranĝis ĝin en mia studio, 
por ke ĝi simulu superbazaron.
Kaj mia tasko estas: kiel eble plej 
resti senmova,
starigi la fotilon, akordi kun mia helpantino,
kaj desegni la kolorojn kaj formojn
malantaŭajn
sur mia korpo mem. Se simplas la fono,
mi kutime staru tri-kvar horojn.
La tiea fono estas pli malsimpla, konsekvence
mi bezonas tri-kvar tagojn por la pretigado.
Jen tion, kion mi surhavis, farante tiun foton.
For, Photoshop!
(La interpretisto ripetas.)
(Ridoj)
Tiuj artaĵoj temas pri la kultura memoro de Ĉinio.
Kaj tiu ĉi,
pri manĝadsekureco en Ĉinio.
Nesalubraj manĝaĵoj povas noci 
la sanon de la popolo,
kaj magazindiluvo povas ja 
konfuzigi mensojn. (Ridoj).
Jen kiel mi nevidebligis min 
meze de diverslingvaj magazinoj,
en diversaj landoj kaj je diversaj momentoj.
Laŭ mi, en arto, la plej grava elemento estas la sinteno de la artisto.
Por ke iu artaĵo emociigas la spektanton,
ĝi rezultu ne nur el teĥnika lerteco, sed ankaŭ el la pensado kaj strebo de la artisto.
Kaj strebado, laŭlonge de la vivo, kreas bildojn,
en kia ajn formo.
(Muziko)
Jen ĉio, kion mi volis diri.
Dankon. (Aplaŭdoj)
Se vi aliras la retpaĝaron de TED
vi povas nun trovi tie
pli ol unu tutan semajnon da videoj
pli ol 1,3 milionojn
da transskribitaj vortoj
kaj milionojn da uzulaj taksoj.
Estas enorma kvanto da datumoj,
Kaj tio igis min demandi:
se vi prenas ĉiujn ĉi datumojn
kaj ilin analizas statistike,
ĉu vi povus fari inversan inĝenieradon de TED-prelego?
Ĉu vi povus krei
la plej superan TED-prelegon?
(APLAŬDOJ)
Kaj krome, ĉu vi povus krei
la plej eble malbonan TED-prelegon
kiun oni ankoraŭ permesus al vi fari?
Por trovi tion, mi rigardis tri aferojn.
Mi rigardis la temon kiun vi devus elekti.
Mi rigardis kiel vi devus prezenti ĝin
kaj la vidajn erojn sursceneje.
Nu, pri la temo -- Estas tuta gamo de temoj por elekti,
sed vi devas saĝe elekti,
ĉar tio estas interrilatigita
kun la maniero kiel uzuloj reagas al via prelego.
Por tion ĉi plikonkretigi,
ni rigardu la liston de la 10 vortoj
kiuj statistike plej elstaras
en la TED-prelegoj plej
kaj malplej ŝatataj.
Se vi do venas tien ĉi
por paroli pri tio, kiel la franca kafo
disverŝos feliĉecon en niajn cerbojn,
vi bone survojas.
(APLAŬDOJ)
Sed se vi volas paroli pri
projekto entenanta
oksigenon, knabinojn, aviadilojn...
mi vere ŝatus aŭskulti tiun prelegon,
sed la statistikoj diras ke tio ne bonus.
Nu!
Por ĝeneraligi,
la plejŝatataj TED-prelegoj estas tiuj
tuŝantaj temojn kun kiuj ni povas konekti,
facile kaj profunde,
kiel la feliĉeco, nia korpo,
manĝado, emocioj.
Kaj la plej teknikaj temoj,
kiel arĥitekturo, materialoj kaj, sufiĉe strange, viroj,
tiuj ne estas bonaj priparolindaj temoj.
Kiel vi devas prezenti vian prelegon?
TED famas pro
la fajna atentado al la horloĝo,
kaj do ili min malamos
pro tiu ĉi rivelado, ĉar fakte
vi devus paroli tiom kiom oni lasas al vi,
ĉar la plej ŝatataj TED-prelegoj
estas averaĝe pli ol 50% pli longaj
ol la malplej ŝatataj,
Kaj tio ĉi veras por ĉiuj rang-listoj de TED.com
krom se vi volas fari prelegon
belan, inspiran aŭ amuzan.
Tiam, vi devas paroli mallonge. Sed alikaze,
parolu ĝis kiam oni eltiras vin el la scenejo.
(RIDADO)
Nun, dum vi...
(APLAŬDOJ)
Dum vi elpremas la horloĝon, estas kelkaj obeindaj reguloj.
Mi trovis ilin komparante statistikojn
de la frazoj kvarvortaj
plej ofte aperantaj en la plej ŝatataj prelegoj,
kontraste al la malplej ŝatataj.
Mi montros tri ekzemplojn.
Unue, kiel preleganto mi devas
paroli pri tio kion mi donos al la aŭskultantaro,
anstataŭ pri tio kion mi ne havas.
Due, estas devige
ke vi ne citu la (ĵurnalon) New York Times.
(RIDADO)
Kaj fine, ĝustas ke la preleganto -- kaj tio estas bona novaĵo --
ŝajnigu altkvalitan intelektan kapablon.
Se oni ne komprenas ion, oni povas diri "ktp".
Aŭskultantaro restus.
Estas tute ĝuste.
(APLAŬDOJ)
Ni traktu la vidmaterialon.
La plej evidenta vidmaterialo sursceneje estas la preleganto.
Kaj la analizo montras ke, se oni volas troviĝi
inter la plej ŝatataj prelegantoj de TED,
oni devas havi pli longan hararon ol averaĝe,
porti okulvitrojn kaj aperi iom pli bone vestita
ol la averaĝa TED-preleganto.
La lumbildoj valoras, sed vi povus konsideri aldoni ion kroman.
Kaj nun la plej grava afero,
tio estas la atmosfero de la scenejo.
Koloro rolas tre grave.
Koloro tre rilatas
al la taksado de la prelegoj en la reto.
(APLAŬDOJ)
Ekzemple, la fascinaj prelegoj
enhavas statistike grandan kvanton
de tiu ĉi specifa bluo,
multe pli ol la averaĝa TED-prelego.
Tiuj sagacaj, multe pli el tiu ĉi verdo,
ktp, ktp.
(APLAŬDOJ)
Persone, mi kredas
ke mi ne estas la unua kiu faris tiun ĉi analizon,
sed mi lasos tion
je via bona juĝkriterio.
Estas nun la momento konekti la tuton
kaj strukturi la superan TED-prelegon.
Ĉar tio ĉi estas Aktiva TED,
kaj mi lernis el mia analizo
ke mi devas doni ion al vi,
mi donos nek la plej superan
nek la plej malbonan TED-prelegon,
sed ilon por krei tiun vian.
Mi nomas tiun ilon "TED Pad".
(RIDADO)
Kaj tiu TED Pad estas matrico
de 100 specife selektitaj
kaj alte prilaboritaj frazoj
kiujn vi povas unuigi por akiri vian TED-prelegon.
Vi nur devas fari unu decidon:
Ĉu vi uzos la blankan version
por tre bonaj TED-prelegoj
pri kreiveco, homa genieco?
Aŭ ĉu vi prenos la nigran version,
kiu permesos al vi krei vere malbonajn TED-prelegojn,
ĉefe pri blogoj,
politiko kaj simile?
Do, elŝutu ĝin, kaj amuziĝu per ĝi.
Mi esperas ke vi ĝuos la sesion.
Kaj mi esperas ke vi ĝuos fasonante
vian plej bonan kaj plej malbonan eblan TED-prelegon.
Kaj ke iuj el vi inspiriĝu por venonta jaro,
por krei tion ĉi, kio estas kion mi ja volas vidi.
Mi tre dankas.
(APLAŬDOJ)
Saluton. Mi estas Kevin Allocca, la mastrumisto pri tendencoj ĉe YouTube,
kaj mi profesie spektas videojn de YouTube.
Vere.
Do ni vidos hodiaŭ kiel videoj fariĝas furoraj
kaj kial tio fakte gravas.
Ni ĉiuj volas esti steluloj --
famuloj, kantistoj, komediistoj --
kaj kiam mi estis pli juna, tio ŝajnis treege malfacila.
Sed nun, per reta video,
iu ajn inter ni, aŭ io ajn, kion ni kreas
povas fariĝi famega
en parto de la kulturo de nia mondo.
Iu ajn inter vi povus esti fama en interreto
antaŭ la semajnfino.
Sed pli ol 48 horoj da videoj estas alŝutataj
al YouTube ĉiuminute.
Kaj el tio, nur malgrandega elcentaĵo
iam fariĝas furora kaj altiras amason da spektantoj kaj fariĝas kultura momento.
Do kiel ĝi okazas?
Per tri aferoj:
influantoj, komunumoj de partoprenado
kaj neatendebleco.
Do bone, antaŭen.
(Video) Bear Vasquez: Ho, Dio mia. Ho, Dio mia.
Ho, Dio mia!
Hej!
Ho, uaaaŭ!
Lastjare Bear Basquez afiŝis tiun ĉi videon,
kiun li filmis ekster sia hejmo en la Nacia Parko Yosemite.
En 2010, ĝi estis spektata 23 milionojn da fojoj.
(Ridoj)
Jen grafikaĵo pri la tagaj spektantoj
kiam ĝi populariĝis lastsomere.
Sed vere, Bear ne intencis fari furoran videon.
Li simple volis kunvidigi ĉielarkon.
Ĉar jen tio, kion oni faras kiam oni nomiĝas Montara Urso de Yosemite.
(Ridoj)
Kaj li afiŝis fakte amason da videoj pri la naturo.
Kaj tiu ĉi video estis efektive afiŝita
en jam pasinta januaro.
Do kio okazis ĉi-foje?
Jimmy Kimmel fakte.
Jimmy Kimmel pepis jene.
kaj tio furore popularigis la videon.
Ĉar influantoj kiel Jimmy Kimmel
prezentas al ni novajn kaj interesajn aferojn
kaj konigas ilin al pli vasta spektantaro.
(Video) Rebecca Black: ♫ Estas vendredo, vendredo. Ni festu je vendredo. ♫
♫ Ĉiuj deziras la semajnfinon, semajnfinon. ♫
♫ Vendredo, vendredo. Festante je vendredo. ♫
Vi do ne pensis, ke eblus vere havi tiun ĉi diskuton
sen paroli pri tiu ĉi video, mi esperas.
"Vendredo", de Rebecca Black, estas unu el la plej popularaj videoj de la jaro.
Oni spektis ĝin ĉirkaŭ 200 milionojn da fojoj ĉijare.
Jen grafikaĵo pri ĝia spektado.
Kaj same kiel "Duobla Ĉielarko",
ĝi ŝajne simple burĝonis de nenio.
Do kio okazis en tiu ĉi tago?
Nu, estis vendredo, vere.
Kaj se vi demandas vin pri tiuj aliaj pintaĵoj, ankaŭ tiuj estas vendredoj.
(Ridoj)
Sed kio pri tiu tago,
tiu specifa vendredo?
Bone, Tosh.0 trovis ĝin, amaso da blogoj komencis skribi pri ĝi.
Michael J. Nelson el Mystery Science Theater
estis inter la unuaj, kiuj afiŝis ŝercon pri tiu video en Twitter.
Sed gravas, ke individuo aŭ grupo da influantoj
prenis starpunkton
kaj ili kunhavigis tion kun vasta spektantaro, akcelante la procedon.
Kaj tiam tiu komunumo konsistanta
el homoj, kiuj kundividas tiun grandan fakan ŝercon
kaj ili ekparolis pri ĝi kaj faris aferojn per ĝi.
Kaj nun estas 10 mil parodiaĵojn de "Vendredo" en YouTube.
Eĉ en la unuaj sep tagoj,
estis unu parodiaĵo pri ĉiu alia tago de la semajno.
(Ridoj)
Malsame ol la unudirektaj spektakloj de la 20-a jarcento,
tiu komunuma partoprenado
montras kiel ni fariĝis parto de la fenomeno,
ĉu per la disvastigado, ĉu per la kreo de io nova el ĝi.
(Muziko)
Do... "Nyan Cat" estas ripetiĝanta animaciaĵo
kun ripetiĝanta muziko.
Ĝi estas tio, nur tio.
Oni spektis ĝin preskaŭ 50 milionojn da fojoj ĉijare.
Kaj se vi kredas, ke tio estas stranga,
vi devus scii, ke estas trihora versio de ĝi
kiun oni spektis kvar milionojn da fojoj.
(Ridoj)
Eĉ katoj spektis tiun videon.
(Ridoj)
Katoj spektis aliajn katojn, kiuj spektas la videon.
(Ridoj)
Sed gravas tie ĉi
la kreemo, kion ĝi inspiras
meze de tiu teknologiema ret-kulturo.
Estis remiksaĵoj.
(Ridoj)
Iu faris malnovtempsimilan version.
(Ridoj)
Kaj tiam ĝi fariĝis internacia.
(Ridoj)
Tuta remiksa komunumo burĝonis
kaj faris, el tiu simpla stulta ŝerco, ion
al kio ni ĉiuj povas fakte kontribui.
Ĉar nun, ni ne nur ŝatas,
ni partoprenas.
Kaj kiu povus antaŭvidi kion ajn el tio?
Kiu povus antaŭvidi "Duoblan Ĉielarkon" aŭ Rebecca Black
aŭ "Nyan Cat"?
Kiujn planojn oni povus verki,
kiuj enhavus tion?
En mondo kie pli ol du tagoj da video
alŝutiĝas ĉiun minuton,
nur tio, kio estas vere unika kaj neatendita
povas elstariĝi samkiel tiuj ĉi.
Kiam iu amiko rakontis al mi, ke mi rigardu tiun ĉi bonegan videon
pri ulo, kiu protestas kontraŭ biciklaj monpunoj en Novjorko,
mi konfesas, ke mi ne tre interesiĝis.
(Video) Casey Niestat: Nu, mi ricevis monpunon ĉar mi ne uzis la biciklan vojon,
sed ofte estas baraĵoj
kiuj devigas eliron de la bicikla vojo.
(Ridoj)
Tute surpriza kaj humura,
Casey Niestat sukcesis atingi kvin milionojn da homoj per sia
amuza ideo.
Kaj do tiu aliro validas
por kio ajn nova, kiun ni faras kreive.
Kaj do tio kondukas nin
al unu granda demando...
(Video) Urso Vasquez: Kion tio signifas?
Hooo.
(Ridoj)
Kion tio signifas?
Influantoj, kreivaj partoprenantaj komunumoj,
plena neatendebleco,
tiuj estas trajtoj de novspeca komunikilo kaj novspeca kulturo
en kiu ĉiu havas aliron
kaj la spektantaro difinas la popularecon.
Mi celas, kiel menciite antaŭe,
unu el la plej grandaj steluloj en la mondo nuntempe, Justin Bieber,
ekstartis en YouTube.
Neniu devas doni permeson al via ideo.
Kaj ni ĉiuj nun sentas ian mastrecon
en nia propra populara kulturo.
Kaj tiuj ne estas trajtoj de la malnovaj komunikiloj
kaj tio estas apenaŭ vera por la komunikiloj nuntempaj,
sed ili difinos la spektaklojn de la estonteco.
Dankon.
(Aplaŭdoj)
Kial kreskigi domojn? Ĉar ni povas.
Ĝuste nun, Usono estas en nekuracebla stato de traŭmo.
Kaj ja estas kaŭzo por tio.
Krom McDonaldoj ni havas "McHomojn", "McAŭtomobilojn", "McDomojn".
Kiel arkitekto, mi devas alfronti ion tian.
Do kio estas teĥnikaro, kiu ebligos al ni
fari gigantegajn domojn?
Nu, ĝi jam disponeblas dum ĉ. 2500 jaroj.
Ĝi nomiĝas interplektado aŭ kunkreskigado de arboj
aŭ kunkreskigo de kunigita materialo en unu komunvaskulan sistemon.
Kaj ni faras malsame
ol ni faris antaŭe.
Ni aldonas iom da inteligento al tio.
Ni uzas komputilregadon por fari trabaron,
kiuj gvidas duonhazardan materion, la plantaĵojn,
al specifa strukturo,
kiu faras domon, kiun ni nomas Fab Tree Hab.
Ĝi harmonias kun la medio. Ĝi estas la medio.
Ĝi estas la pejzaĝo.
Kaj oni povas havi cent milionojn da tiaj domoj.
Estas bonege, ĉar ili sorbas karbonon.
Ili estas perfektaj.
Vi povas havi 100 milionojn da familioj aŭ forigi aĵojn de la ĉirkaŭurboj,
ĉar tiaj domoj estas parto de la medio.
Imagu kreskigon de vilaĝo -
necesas 7 ĝis 10 jaroj --
por verdigi ĉion.
Ni ne nur faras la vegetalan domon,
ni faras ankaŭ la provtuban loĝejon el karno
aŭ domojn, pri kiuj ni esploras nun en Brooklyn,
kie, kiel arkitektura oficejo, la unua siaspeca
kiu instalis ĉelmolekulan biologian laboratorion
kaj komencis eksperimenti per regenera medicino
kaj histo-strukturigo
kaj komencis pensi pri kio estus la estonteco
se arkitekturo kaj biologio unuiĝus.
Ni do faras tion jam de kelkaj jaroj. Jen nia laboratorio.
Kaj ni tie kreskigas
eksterĉelan matricon el porkoj.
Ni uzas modifitan inkŝprucan presilon..
Kaj ni presas strukturon.
Ni presas strukturon, per kiu eblas fari industrifasonajn objektojn
ekzemple ŝuojn, ledajn zonojn,
mansakojn ktp.,
kie neniu konscia estaĵo suferas.
Ĝi estas senviktima. Ĝi estas karno el provtubo.
Do nia teorio estas, ke fine
ni devus fari tion por domoj.
Jen tipa subtena muro,
arkitektura konstruaĵo.
Kaj jen sekco
de nia propono pri domo el karno,
kie vi povas vidi, ke ni uzas grasoĉelojn kiel izolaĵon,
harojn por ŝirmi kontraŭ ventoblovoj
kaj sfinkterajn muskolojn por la pordoj kaj fenestroj.
< ridoj >
Kaj ni scias, ke ĝi estas aĉega.
Ĝi povus esti laŭ angle Tudora aŭ hispane kolonia stiloj,
sed ni iel elektis tiun ĉi formon.
Kaj jen kreskigita, almenaŭ aparta sekcio de ĝi.
Ni havis grandan prezentadon en Prago.
Kaj ni decidis instali ĝin antaŭ la katedralo
tiel ke religio povas alfronti la viandan domon.
Jen kial ni kreskigas domojn. Mi tre dankas vin.
< aplaŭdoj >
Bonan tagon.
Mi ĝojas vidi tiom da amikoj
kaj tiom da ridetoj.
Mi havas tre personan
sintenon kaj rilaton
koncerne realecon,
ĉar mi estas prestidigitisto.
Mi preferas tiun vorton, al tiu de magiisto;
se mi estus magiisto, tio signifus,
ke mi uzas sorĉojn, sorĉkantojn
kaj ĉiajn gestaĉojn
por efektivigi veran magion.
Tion mi ne faras; mi estas prestidigitisto,
tiu kiu ŝajnigas sin
vera magiisto. (Ridoj)
Sed, kiel oni elturniĝas prie?
Ĉio dependas de la fakto,
ke spektantaroj kiel tiu ĉi
facile akceptas iluziojn.
Ekzemple, kiam mi surscenejis
kaj deprenis la mikrofonon de ties apogilo
kaj ŝaltis ĝin, vi pensis,
ke tio ĉi estas ja mikrofono -- eraro!
(Ridoj)
Fakte, ĝi estas aĵo, kion
pli ol la duono el vi ne konas:
Barbotondilo, ĉu vi vidas?
Ĝi faras aĉan mikrofonon;
jes, mi plurfoje provis. (Ridoj)
Aliaj iluzioj vi akceptas --
kaj tiu ĉi lecioneto montros al vi,
ke vi ja facile akceptas ilin.
Ne nur povas vi, sed pretas vi fari ĝin
des pli kiam oni taŭge sugestas ilin al vi.
Vi kredas, ke mi rigardas vin.
Tute ne. Mi ne rigardas vin. Mi ne povas vidi vin.
Ja ĉeestas amaso, mi scias. Kulise, oni diris min, 
ke plenplenas la ejo.
Efektive, mi ja aŭdas,
sed ne vidas vin, ĉar mankas miaj okulvitroj.
Kaj tio ĉi? Nur senvitra muntaĵo. (Ridoj)
Tute senvitra.
Nu, kial do plenkreskulo venas alparoli vin
kun senvitra muntaĵo sur la nazo?
Por trompi vin, Gesinjoroj,
por mistifiki vin kaj montri, ke vi ankaŭ,
akceptas iluziojn.
Neniam forgesu tion.
Bone, antaŭ ĉio, repreni miajn verajn okulvitrojn
por fine vidi vin,
tio kio estos sendube pli plaĉa. 
Mi ankoraŭ ne eblis juĝi,
bone rigardi. Nu, ne tiom plaĉa, kiom mi pensis...
(Ridoj)
Nun, mi devas fari ion, kio ŝajnos
iom stranga, fare de magiisto.
Mi devas preni medikamenton.
Jen flakono plena je
Calms Forte.
Post momento mi klarigos.
Ignoru la instrukciojn,
tiujn la registaro metas nur
por konfuzi nin, tutcerte.
Mi englutos sufiĉe da tiuj. Mm.
Kial ne la tutaĵon.
Tridek du granuloj de Calms Forte.
Tion farinte -- la kialon mi rivelos baldaŭ --
mi devas diri al vi,
ke mi estas aktoro.
Aktoro, kiu ludas specifan rolon.
La rolon de magiisto,
sorĉisto, se vi preferas, vera sorĉisto.
Se iu surscenejus kaj alparolus vin
por anonci, ke li estas
antikva Danlanda princo nomata Hamleto,
vi sentus vin insultitaj
kaj tute prave.
Kiel ulo povus supozi, ke vi kredos
rakonton tiom bizaran?
Sed tra la mondo vidiĝas
grandega aro da homoj,
kiuj pretas aserti,
ke ili havas psikajn, magiajn povojn
ke ili scipovas antaŭvidi la estontecon,
kaj kontakti la forpasintojn.
Ho, ili ankaŭ asertas...
ili vendas al vi horoskopojn
aŭ aliajn aŭguraĵojn.
Ho, ja ĝojkore ili tion pretas fari.
Kaj ili diras ankaŭ,
ke ili povas konstrui eternajn movilojn
kaj sistemojn uzantajn senliman energion.
Ili asertas, ke ili estas mediumoj,
aŭ psikuloj, aŭ mi ne scias kio.
Sed la afero, kiu vigle reviviĝas
de malmulte da tempo
estas la negoco
komuniki kun la mortintoj.
Nu, por mia senartifika menso,
esti morte implicas
ian neeblon komuniki. (Ridoj)
Eble vi konkordas kun mi prie.
Sed tiuj uloj, ili diras al vi
ne nur, ke ili ja komunikas kun la mortintoj --
"Saluton" --
sed, ke ili krome aŭdas ilin,
kaj povas transdoni ties mesaĝojn al la vivuloj.
Nu, ĉu ĝi veras?.
Dubinde estas, pro tio
ke tiu aro de homaĉoj
uzas ekzakte la samajn trukojn kiel ni magiistoj,
ekzakte la samajn --
la samaj metodoj, ĉu fizikaj aŭ psikologiaj --
kaj tion farante, ili profunde kaj ade
trompas milionojn da homoj tramonde,
kaj nocas ilin.
Ili trompas aliulojn,
prifraŭdas ties monon,
suferigas al ili egan angoron.
Oni elspezas miliardojn
ĉiujare, tra la mondo,
pro tiuj ĉarlatanoj.
Nu, du demandojn
mi ŝatus starigi al tiuj uloj
se mi havus la oportunon.
Unue: Se mi volas, ke ili voku --
ĉar ili aŭdas la mortintojn per siaj propraj oreloj.
Tiele ili aŭskultas la spiritojn --
ke ili voku la fantomon de mia avino,
ĉar ŝi mortis antaŭ ol diri kie estas kaŝita
ŝia testamento. Ni tute ne scias kie ĝi estas.
Do mi pridemandas Avinjon: "Kie la testamento, Avinjo?"
Kion respondas ŝi? Ŝi diras: "Mi estas en la Ĉielo; ĉio glatas.
Mi revidas longtempajn forpasintajn
amikojn kaj familianojn, kaj ĉiujn
hundidojn kaj katidojn, kiujn mi havis infanaĝe.
Kaj mi amas vin; mi ĉiam estos kun vi.
Ĝis la reaŭdo."
Damne, ŝi ne respondis la malbenan demandon!
Kie la testamento?
Nu, ŝi facile povintus diri,
"Ho jes, sur la dua breto de la biblioteko, malantaŭ la enciklopedio",
sed ne, ne pri tio ŝi babilis.
Ŝi transdonis nenian utilan informeron.
Ni kare pagis por tiu informero,
sed ne ricevis ĝin.
Mia dua demando estus tre simpla:
Se mi petas, ke ili kontaktu
la spiriton de mia forpasinta bopatro, ekz.,
kial ili senĉese diras --
memoru, oni parolas al ili ĉeorele --
kial ili diras: "Mia nomo komencas per J aŭ M?"
Ĉu temas pri divenludo?
Ĉu ili rajtas starigi 20 demandojn
ĝis trafi la bonan respondon?
20, aŭ 120, plejofte...
Nu, kia kruela, turmentiga,
tute malhonesta --
ja bone fartas mi, residiĝu (Ridoj) --
ludo flanke de tiuj trompistoj.
Ili parazitas povrajn funebrulojn
senartifikajn kaj naivajn.
Sciu, ke procedon tian
oni nomas "konjekto-diveno".
Mi konas ulon...
li nomiĝas Van Praagh, James Van Praagh --
granda praktikanto de tiu artaĉo.
John Edward, Sylvia Browne
kaj Rosemary Altea estas ties gekolegoj.
Ili svarmas ĉie, sed nialande,
James Van Praagh estas ja famkonata.
Kaj kion faras li? Li ŝatas riveli
kiel mortintoj mortis,
tiuj mortintoj, kiuj flustras ĉe lia orelo.
Do oftege, li elbuŝigas fidirojn tiajn:
"Li diras, li diras al mi, ke antaŭ ol forpasi,
li spiris pene". Uloj!
Jen ĝuste tio kio provokas morton!
(Ridoj)
Oni ĉesas spiri, kaj mortas.
Estas tutsimpla afero.
Kaj informeron tian li ĉerpas ĉe "la alia flanko"?
Mi ege pridubas tion.
Nu, tiuj homaĉoj eldiras kion ajn, hokfrazojn kiel
"Kial sentas mi elektron?
Li diras al mi, 'Elektro.'
Ĉu li estis elektristo?" "Ne."
"Ĉu li uzis elektran razilon?" "Ne."
Ili disĵetas fiŝliniojn kaj hokojn tiele,
esperante kapti bonajn respondojn.
Ofte, homoj telefonas nin,
ĉe la James Randi Edukfondaĵo,
kaj diras: kial tiel ĉagreniĝi pri tio, S-ro Randi?
Ĉu ĝi ne estas simpla amuzilo?"
Ne, ne estas amuze. Estas kruela farso.
Eble ĝi alportas iom da konsolo al kelkaj,
sed la konsolo daŭras
pli-malpli 20 minutojn.
Poste, la viktimoj pripensas kaj diras:
"Mi pagis amason da steloj por ricevi mesaĝon,
kaj kion diris ĝi? 'Mi vin amas!'"
Ili ĉiam diras tiaĵojn.
Ili ne ricevas informeron,
tio, kion ili ricevas ne egalvaloras la elspezon.
Nu, Sylvia Browne, jen granda aferistino.
Ni moknomas ŝin "Ungegoj".
Sylvia Browne -- dankon --
Sylvia Browne starigis la plej grandan
el tiuj negocaĉoj ĝis nun.
Sylvia Browne -- bone aŭskultu --
postulas 700 dolarojn
por 20-minuta telefonkonversacio,
ne necese, ke ŝi renkontu vin,
kaj la atendo estas dujara,
tiom populara ŝi fariĝis.
Oni pagas kreditkarte aŭ kiel ajn,
kaj ŝi telefonos vin iam
dum la venontaj du jaroj. Vi tuj certos,
ke estas ŝi. "Ha-lo, mi 'stas Sylvia Browne."
Jes ja, vi tuj rekonos ŝin.
Nu, Montel Williams estas inteligenta viro,
famkonata televida anoncisto.
Bonedukita, klera,
li ja konas la fifarojn de Sylvia Browne
sed prifajfas ilin.
Tute prifajfas ilin.
Tio, kio gravas por li estas la sponsoroj:
kaj la sponsoroj ja ŝatas ŝin,
sekve, li elmontras ŝin televide konstante.
Sed kion vendas Sylvia Browne kontraŭ 700 dolaroj?
La nomojn de viaj gardanĝeloj, antaŭ ĉio.
Kompreneble: kiel elturniĝi sen tio? (Ridoj)
Ŝi ankaŭ diras kiel vi nomiĝis
en viaj antaŭaj vivoj.
Mirindege.
Oni rapide konstatas,
ke ŝiaj klientinoj ĉiuj estis
Babilonaj princinoj, aŭ io simila,
kaj la viroj estis helenaj militistoj
flanke de Agamemnono.
Oni neniam mencias
14-jara botciriston el la stratoj de Londono,
kiu mortis pro ftizo.
Klare, ne penvaloras invoki lin.
Kaj strangege -- uloj, vi mem konstatis ĝin.
Vi vidis kiel agas tiun fiaron televide --
ili neniam revenigas spiritojn el infero. (Ridoj)
Ĉiuj loĝas en la Ĉielo, neniam en infero.
Se ili revenigus kelkajn el miaj amikoj,
ili... Nu, vi komprenas...
(Ridoj)
Nu, tiu Sylvia Browne estas esceptulino,
ŝi apartiĝas per spefica karakterizaĵo:
mia fondaĵo, la James Randi Edukfondaĵo,
proponas unu milionon da dolaroj,
tre simple gajneblaj.
Oni nur pruvu, siajn paranormalajn povojn
aŭ ian ajn supernaturan okazaĵon aŭ povon
sub taŭgaj observadaj kondiĉoj.
Unu miliono, tre facile gajnebla.
Sylvia Browne estas esceptulino pro tio,
ke ŝi estas la ununura pskikulo
tutmonda,
kiu akceptis nian defion.
Tion ŝi faris dum televidelsendo, ĉe CNN
antaŭ ses jaroj kaj duono.
Ekde tiam, absoluta silento. Strange.
Unue, ŝi diris, ke ŝi ne scias kiel kontakti min.
Ĉu?
Profesia psikulino, kiu konversacias kun mortintoj,
ŝi ne eblas kontakti min?
(Ridoj)
Mi estas viva, eble vi rimarkis.
Nu, pli-malpli, tio estas.
Ŝi ne eblas... Sed nun, ŝi diras, ke ŝi ne volas,
ĉar mi estas ne diotima.
Des pli bona motivo por senigi min de tiu miliono,
ĉu ne, Sylvia?
Nu, serioze, oni devas kontraŭbatali tiujn fiulojn.
Oni ja devas, ĉar tio ĉi estas kruela farso.
Ĉe la Fondaĵo, ni oftege vidas homojn
ruinigitajn finance kaj emocie,
ĉar ili disdonis kaj monon kaj fidon
al nefidindaj homaĉoj.
Bone, vi memoras, ke mi ĵus glutis granulojn.
Klarigon mi ŝuldas al vi prie.
Homeopatio -- ni iomete priparolu la aferon.
Mmm. Vi jam aŭdis pri ĝi.
Temas pri alternativa kuracilo, ĉu ne?
Homeopatio, fakte -- jen ekzemplo.
Calms Forte,
32 granuloj dormigaj! Mi forgesis mencii ĝin.
Mi ĵus englutis dormigilon
sufiĉe por ses tagoj kaj duono.
(Ridoj)
Ses tagoj kaj duono, sendube fatala dozo.
Ĝuste tie ĉi, sur la flakono, oni diras:
"Okaze de superdozo,
tuj voku la telefonsukurejon",
kaj jen la senpaga numero.
Ne zorgu -- neniel danĝeras.
Mi ne bezonas helpon;
tiun veneniĝon mi faras
antaŭ spektantaroj tramonde.
Jam de ok aŭ dek jaroj,
mi glutas fatalajn dozojn de homeopatia dormigilo.
Kial ili ne efikas ĉe mi?
(Ridoj)
(Aplaŭdoj)
La respondo povus surprizi vin.
Kio estas homeopatio?
Prenu substancon, kiu vere efikas
kaj diluu ĝin ĝis
ja sub la limo de Avogadro,
ĝis la punkto, fakte
kie ĝi tute malaperas. (Ridoj)
Amikoj, tio ĉi ne estas
nura metaforo. Ĝi estas vero.
Estas ekzakte kiel preni
unu 325-milligraman aspirinon,
ĵeti ĝin meze de grandega lago,
miksi la tutaĵon, kompreneble per grandega kulero,
kaj atendi proksimume du jarojn
por ke la solvaĵo homogeniĝas.
Tiam, kiam vi sentas kapdoloron,
trinku iomete de tiu akvo, 
kaj -- miraklo -- vi resaniĝas.
(Ridoj)
Jes, jen tio, kio homeopatio vere estas.
Oni ankaŭ asertas -- vere ridinde --,
ke ju pli diluita la substanco,
des pli potenca ĝi fariĝas.
Tute logike... Nu, mi aŭdis pri iu ulo en Florido.
La povrulo mortis pro superdozo
de homeopatia kuracilo:
Li forgesis preni ĝin.
(Ridoj)
Bone pripensu ĝin; vi komprenos.
Ridinde estas. Tute absurde.
Mi ne scias kial ni kredas
tiom da sensencaĵojn de tiom da jaroj.
Kaj nun, kelkaj vortoj,
pri la James Randi Edukfondaĵo.
Nia propono estas ja alloga,
sed verdire, la fakto ke neniu
rapidas akcepti ĝin
ne signifas, ke paranormalaj povoj ne ekzistas.
Ili ja povus ekzisti, ie, iel.
Eble mediumoj estas simple tro riĉaj.
Certe, ĝi pravas pri Sylvia Browne.
Pripensu: 700 dolarojn por 20-minuta seanco
pertelefona --
avokatoj postulas malpli!
Ŝi probable enspezas amasegon da mono.
Homoj tiaj ne bezonas unu milionon 
da dolaroj, sendube,
sed kial ne preni ĝin
nur por ridindigi min?
Por silentigi tiun nediotima viraĉo
pri kiu Sylvia Browne ĉiam parolas?
Mi pensas, ke ion oni nepre faru pri tio.
Ni vere ŝatus ricevi viajn sugestojn, amikoj,
pri kiel kontakti la estrarojn de la lando,
de la ŝtatoj kaj de la urboj
por devigi ilin fari ion.
Se vi ion eltrovas... Nu, kompreneble,
hodiaŭ ni aŭdis homojn parolantajn
pri la aideso-epidemio
kaj la malnutritaj infanoj ĉie ĉirkaŭ ni,
kaj la dramoj kaŭzitaj de netrinkebla akvo.
Ĉio tio ĉi ja gravas,
estas vere grave por ni,
kaj estas nia devo agi pri tiuj problemoj.
Sed samtempe,
kiel Arthur C. Clarke skribis,
la putriĝo de la homa menso,
la kredo je paranormaleco, kaj okultaj povoj
kaj psikuloj --
ĉiuj tiuj sensencaĵoj
tiu Mezepoka pensmaniero --
io estas farenda prie, laŭ mi,
kaj ĝi baziĝas sur edukado.
Plejparte, la novaĵkomunikiloj
kulpas pri tiu problemo.
Ili senhonte promocias
ĉiajn absurdaĵojn tiajn
por plaĉi al la sponsoroj.
Por ili, nur gravas la gajnaĵoj, la financaj rezultoj.
Ili pensas nur pri tio.
Kaj estas plenumenda de ni agi prie.
Mi pretas aŭskulti viajn sugestojn,
kaj invitas vin
viziti nian retpaĝaron.
-- www.randi.org.
Enklaku ĝin kaj konsultu la arkivojn,
vi komencos plibone kompreni tion,
pri kio mi parolis hodiaŭ.
Vi vidos niajn dosierojn.
Nenio komparas al esti sidinta en tiu librejo
kaj vidi familion, kiu rakontas
kiel panjo disdonis la familian havaĵon.
Ŝi elbankigis la ŝparkontojn,
disvendis la akciojn.
Ĉagrenigas aŭdi rakontojn tiajn,
kaj ŝi neniel helpis sian familion,
neniun problemon ŝi solvis.
Jes, eble disvolviĝos putriĝo de la mensoj
en tiu ĉi lando,
kaj la mensoj de ĉie ĉirkaŭ la terglobo
se ni ne reagas taŭge pri tiu problemo.
Nu, ni elmontras tiun allogaĵon,
kaj agitas ĝin ĉe la nazo de ĉiuj.
Ni atendas, ke la psikuloj venas mordeti ĝin.
Ho, ja multaj venas,
centoj venas provi ĉiujare.
Ili estas rabdistoj kaj homoj,
kiuj kredas, ke ankaŭ ili povas alparoli mortintojn,
sed nur duarangaj ili estas; ili ne scias kiel taksi
siajn laŭdirajn povojn.
La profesiulojn, oni neniam vidas.
Kun la escepto de Sylvia Browne,
kiel mi ĵus rakontis.
Unue, ŝi akceptis, sed nun ŝi rifuzas.
Gesinjoroj,
Mi nomiĝas James Randi,
kaj mi atendas.
Dankon.
(Aplaŭdoj)
Imagu surbendigi vian vivon —
ĉio, kion vi diris, ĉio, kion vi faris,
rekte havebla en perfekta memorstoko, alirebla,
do vi povas reeniri
kaj trovi memorindajn momentojn kaj resperti ilin,
aŭ trakribri la spurojn de la tempo
kaj malkovri skemojn en via propra vivo,
kiujn antaŭe vi ne rimarkis.
Nu, tio precize estas la vojaĝo,
kiun mia familio komencis
antaŭ 5½ jarojn.
Tiu estas mia edzino kaj kunlaborantino, Rupal.
Kaj je tiu tago, je tiu momento,
ni eniris nian domon kun nia unua ido,
nia belega beba knabo.
Kaj ni eniris domon
kun tre speciala hejma videosurbendiga sistemo.
(video) Viro: Bone.
Deb Roy: Tiun momenton
kaj milojn pliajn momentojn specialajn
ni surbendigis en nia hejmo,
ĉar en ĉiu ĉambro en la domo,
se vi vidas supren, vi vidas kameraon kaj mikrofonon,
kaj se ni vidas suben,
vi havas birdoperspektivon super la ĉambro.
Tie estas nia vivĉambro,
la beba dormĉambro,
kuirejo, manĝejo
kaj la cetera domo.
Kaj ĉio tio eniris diskaron,
kiu estis kreita por daŭra surbendigo.
Do nun ni traflugas unu tagon en nia hejmo
movante de la sunleviĝo matene
ĝis la sunsubiro vespere
kaj fine lumestingigo je tiu tago.
Dum tri jaroj
ni surbendigis po 8 ĝis 10 horojn ĉiutage,
kio egalas al ĉirkau kvaronmiliono da horoj
de plurtraka sono kaj video.
Ni nun spektas parton de la ĝis nun
plej granda kolekto da hejmvideoj, kiu ekzistas.
(ridado)
Kaj kion tiuj datumoj reprezentas
por nia familio persone,
la efekto jam estas enorma
kaj ni ankoraŭ lernas ĝian valoron.
Sennombraj momentoj
da neekspektitaj naturaj momentoj, ne intencaj momentoj,
estas surbendigitaj ĉi tie,
kaj ni komencas lerni, kiel el- kaj retrovi ilin.
Sed ankaŭ scienca kialo antaŭenigis la projekton:
nome, uzi la naturajn tratempajn datumojn
por kompreni la proceson
kiel infano lernas sian lingvon —
tiu infano estas mia filo.
Kaj tiel, kun multe da gardaj rimedoj pri la privatsfero
por protekti ĉiun, kiu surbendiĝas en la datumoj,
ni havebligis partojn de la datumoj
al mia fidinda esploristaro ĉe MIT,
por ke ni povu komenci eltiri skemojn
en tiu ĉi enorma datumstoko,
provante kompreni la influon de la socia ĉirkaŭaĵo
al lingva akirado.
Do ni ĉi tie spektas
unu de la unuaj aferoj, kiujn ni ekfaris.
Tie ĉi mia edzino kaj mi kuiras la matenmanĝon en la kuirejo.
Kaj movante tra la spaco kaj la tempo,
videblas tuttaga skemo de la vivo en la kuirejo.
Por konverti
tiujn opakajn 90 000 horojn de video
en ion, kiun ni povus ekrigardi,
ni uzis movadanalizon por eltrovi,
dum ni moviĝis tra l' spaco kaj tra l' tempo,
la spactempajn vermojn, kiel ni nomas ilin.
Kaj tio ekestis parto de niaj metodoj
ekrigardi kaj eltrovi,
kie en la datumo troviĝas la agadoj
kaj samtempe, precipe spuri la skemon
de mia filo moviĝanta tra la hejmo,
por ke ni koncentriĝu pri transskribaj klopodoj,
la tuta parola ĉirkaŭaĵo ĉirkaŭ mia filo —
ĉiujn vortojn, kiujn li aŭdis de mi mem, mia edzino, nia vartistino,
kaj iom post iom, la vortojn, li mem ekproduktis.
Do per la teknologio kaj la datumoj
kaj la eblo transskribi paroladon,
helpe de maŝinoj,
ni nun transskribis
pli ol 7 milionojn da vortoj de niaj hejmaj transskribaĵoj.
Kaj tion dirita, mi nun gvidos vin
al nia unua rondiro en la datumojn.
Mi certas, ke vi ĉiuj
jam vidis tempoakcelajn filmojn,
en kiu floro floras en plirapidigita tempo.
Mi nun volas ke vi spertu
la floradon de unu parola formo.
Mia filo post sia unua naskiĝtago
kutimis diri "gaga" por akvo.
Kaj dum la sekvonta duona jaro
li iom post iom lernis alproksimiĝi
la ĝustan plenkreskulan formon "water".
Do ni trakuros duonan jaron
dum 40 sekundoj.
Sen la video nun,
por ke vi koncentriĝu pri la sono, la aŭdio,
de nova speco de trajektorio:
"gaga" al "water".
(aŭdio) Bebo: Gagagagagaga
Gaga gaga gaga
guga guga guga
wada gaga gaga guga gaga
wader guga guga
water water water
water water water
water water
water.
DR: Li certe trafis ĝin, ĉu ne?
(aplaŭdo)
Sed li ne nur lernis "water".
Dum la 24 monatoj,
la unuaj 2 jaroj, pri kiuj ni vere koncentriĝis,
tiu estas mapo de ĉiuj vortoj, kiuj li lernis en kronologia ordigo.
Kaj ĉar ni ja havas plenajn transskribaĵojn,
ni identigis ĉiujn de la 503 vortojn,
kiujn li lernis produkti ĝis sia dua naskiĝtago.
Li estis frua parolanto.
Kaj tial ni komencis analizi la kialon.
Kial certaj vortoj naskiĝis antaŭ aliaj?
Tio ĉi estis unu de la unuaj rezultoj,
kiujn ni eltrovis per nia studado antaŭ iom pli ol unu jaro.
Ĝi tre surprizis nin.
Oni interpretu tiun ŝajne simplan grafikon jene:
la vertikala akso indikas,
kiom kompleksas la diradoj de la zorgantoj
laŭ la longeco de la diradoj.
Kaj la horizontala akso estas la tempo.
Kaj la tutan datumon
ni aranĝis laŭ la jena ideo:
Ĉiufoje, kiam mia filo lernis vorton,
ni rekontrolis rigardante ĉiun diradon, kiun li aŭdis,
kiu enhavis tiun vorton.
Kaj ni reprezentis la relativan longecon de la diradoj.
Kaj ni eltrovis tre interesan fenomenon,
ke la dirado de zorgantoj laŭsisteme subeniris al minimumo,
igante lingvon laŭeble simpla,
kaj poste malrapide kreskante reen al komplekso.
Kaj la mirigaĵo estis,
ke tia salto, tia kavaĵo,
kunliniiĝis preskaŭ precize
kun kiam ĉiu vorto naskiĝis —
vorto post vorto, laŭsisteme.
Ŝajnas do, ke ĉiuj tri ĉefaj zorgantoj –
mi mem, mia edzino kaj nia vartistino –
laŭsisteme kaj, mi kredas, subkonscie
restrukturigis nian lingvon
por konveni al li dum naskiĝo de vorto
kaj por milde gvidi lin al pli kompleksa lingvaĵo.
Kaj ties implikacio – estas pluraj,
sed mi ŝatas emfazi nur unu –
estas tio, ke devas ekzisti mirigaj retrokuploj.
Kompreneble mia filo lernas
de sia lingva ĉirkaŭaĵo,
sed la ĉirkaŭaĵo ja lernas de li.
Tiu ĉirkaŭaĵo, la homoj, estas en tiaj mallarĝaj retrokuploj
kaj kreas ian framon,
kiu ĝis nun ne rimarkiĝis.
Sed tio temas pri la parola kunteksto.
Kio pri la vida kunteksto?
Ni ne rigardas al tio —
imagu ĝin kiel pupdoma tranĉo de nia domo.
Ni uzis tiujn kameraojn kun rondaj larĝangulaj lensoj
kaj ni faris kelkajn optikajn amendojn,
poste ni povas vivigi ĝin tridimensie.
Do, bonvenon en mia hejmo.
Tio estas momento,
unu momento surbendigita per pluraj kameraoj.
Ni faris tion por krei la perfektan memormaŝinon,
kiu uzeblas por reeniri kaj interaktive flugumi
kaj tiam enspiri videan vivon en la sistemon.
Kaj nun mi montros al vi
denove plirapidigitan vidon de 30 minutoj
da simpla vivo en la loĝĉambro.
Tio estas mi kaj mia filo sur la fundo.
Kaj estas videa analizado,
kiuj spuras niajn movojn.
Mia filo postlasas ruĝan koloron, mi la verdan.
Ni nun estas sur la sofo,
elrigardas de la fenestro al preterpasantaj aŭtoj.
Kaj fine: mia filo, mem ludante en piedirludilo.
Nun ni haltigas la agadojn, 30 minutoj,
ni metas la tempon al la vertikala akso,
kaj malfermas por rigardi
ĉi tiujn interagajn spurojn, kiuj ni ĵus postlasis.
Kaj ni vidas tiujn mirigajn strukturojn —
tiujn malgrandajn nodojn de 2 fadenkoloroj,
kiujn ni nomas "sociaj fokusoj".
La spiralan fadenon
ni nomas "sola fokuso".
Kaj ni pensas, ke ili influas la progreson de lingvolernado.
Kion ni volas,
estas komenci kompreni
la interagon inter tiuj ĉi skemoj
kaj la lingvaĵo, al kiu nia filo estas submetita,
por eltrovi, ĉu ni povas antaŭdiri,
kiel la strukturo, dum kiu vortoj estas aŭdataj,
influas la momenton, kiam ili estas lernataj —
do, la rilaton
inter vortoj kaj tio, kion ili celas en la mondo.
Tiel do ni alproksimiĝas al tiu ideo.
En tiu video
ni denove spuras nian filon.
Li postlasas ruĝan koloron.
Kaj jen nia vartistino ĉe la pordo.
(video) Vartistino: Ĉu vi volas akvon? (Bebo: Aaaa.)
Vartistino: En ordo. (Bebo: Aaaa.)
DR: Ŝi oferas akvon
kaj ek la 2 vermoj iras
al la kuirejo por akiri akvon.
Kaj ni do uzis la vorton "water"
por etikedi tiun momenton, tiun pecon da agado.
Kaj nun ni uzas la povon de datumoj
uzante ĉiun fojon, kiam mia filo
iam ajn aŭdis la vorton por akvo
kaj la kuntekston en kiu li spertis ĝin,
kaj kun tiuj ni trarigardas la videon
por trovi ĉiun agadan spuron,
kiu kunaperas kun apero de "water".
Kaj kion tiuj ĉi datumoj postlasas,
estas topografio.
Ni nomas ĝin "vortografiojn".
Tio ĉi estas la vortografio por la vorto "water",
Kaj vi povas vidi, ke la plejparto de la agado okazas en la kuirejo.
Estas tie maldekstre, kie troviĝas la altaj ekstremaĵoj.
Kaj por montri la malsamon, ni povas fari ĝin per iu ajn vorto.
Ni povas uzi la vorton "bye"
kiel en "good bye."
Kaj ni nun zomis al la enirejo de la domo.
Kaj rigardante ni trovas, kiel oni ja atendus,
malsamon en la topografio,
kie la vorto "bye" okazas pli ofte en strukturita situacio.
Do ni uzas tiujn strukturojn
por komenci antaŭdiri
la vicordon de lingva akirado,
kaj tio estas la daŭra laboro nuntempe.
En mia laboratorio ĉe MIT, en kiun ni nun kaŝrigardas —
tio estas ĉe la media laboratorio.
Tio ĉi iĝis mia plej ŝatata metodo
de videe prezenti kiun ajn lokon.
Tri de la ĉefaj homoj en la projekto,
Philip DeCamp, Rony Kubat kaj Brandon Roy estas montrataj tie.
Philip estas proksima kunlaboranto
je ĉiuj videbligadoj, kiujn vi vidas.
Kaj Michael Fleischman
estis alia doktora studento en mia laboratorio,
kiu laboris kun mi pri tiu ĉi hejmvidea analizado,
kaj li eltrovis la jenajn aferojn:
ke "la metodo, kiun ni uzas por analizi,
kiel lingvaĵo kuniĝas al eventoj,
kiuj donas komunan bazon por lingvo,
ni povas uzi la saman ideon ekster via domo, Deb,
kaj apliki ĝin en la mondo de publikaj medioj."
Kaj tiamaniere niaj klopodoj elturniĝis surprize.
Imagu, ke amaskomunikiloj
ja provizas komunan bazon
kaj jen la recepto
por transpreni tiun ĉi ideon al tute nova loko.
Ni komencis analizi televidajn enhavojn
per la samaj principoj –
analizante eventajn strukturojn de televida signalo –
epizodojn de serioj,
reklamojn,
ĉiujn komponentojn, kiuj formas la eventan strukturon.
Kaj nun, per satelitaj antenoj, ni ricevas kaj analizas
sufiĉe grandan parton de ĉiu televidaĵo vidata en Usono.
Kaj oni ne plu devas ekipi loĝĉambrojn per mikrofonoj
por akiri interparoladojn de homoj,
oni simple ŝaltas elsendojn de publike haveblaj sociaj medioj.
Do ni entiras
po ĉirkaŭ 3 miliardojn da komentoj ĉiumonate.
Kaj tiam ekas la sorĉado.
Oni havas la eventan strukturon,
la komunan bazon, al kiu la vortoj celas,
venante el la televidaj elsendoj;
oni havas la interparoladojn
pri tiuj temoj;
kaj per semantika analizo –
kaj vi fakte rigardas al veraj datumoj
el nia datumprilaboro –
ĉiu flava linio montras ligilon faritan
inter komento en la sovaĝejo
kaj pecon da eventa strukturo el la televida signalo.
Kaj oni povas apliki
la saman ideon nun.
Kaj ni akiras tiujn vortografiojn,
kvankam nun la vortoj ne estas muntitaj en mia loĝĉambro.
Anstataŭe, la kunteksto – la komunbazaj agadoj –
estas la televida enhavo, kiu antaŭenpuŝas la konversaciojn.
Kaj kion ni vidas ĉi tie, tiujn nubskrapulojn nun,
estas komentario,
kiu ligiĝas al la televida enhavo.
Sama koncepto,
sed oni rigardas la komunikajn dinamikaĵojn
el malsamega angulo.
Kaj fundamente do, anstataŭ ekzemple
mezuri la enhavon laŭ la nombro da spektantoj,
tio donas al ni la bazajn datumojn,
kiuj lasas nin eltrovi, kia enhavo kiel influas la partoprenadon.
Kaj same kiel ni povas rigardi al retrokuploj
kaj dinamikoj en unu familio,
ni nun povas ekuzi la samajn konceptojn
kaj rigardi al pli grandaj grupoj da homoj.
Tio estas subaro de niaj datumoj –
nur 50 000 el pluraj milionoj –
kaj la socia grafeo, kiu kunigas ilin
tra publike haveblaj fontoj.
Kaj se oni metas ilin sur unu ebeno,
sur dua ebeno restas la enhavo.
Do ni havas la programojn
kaj la sportajn eventojn
kaj la reklamojn,
kaj ĉiuj ligilaj strukturoj kunigantaj ilin
formas la grafeon de la enhavo.
Kaj jen la grava tria dimensio.
Ĉiuj ligiloj, kiujn ni vidas ĉi tie,
fakte estas kunigaĵo
inter io dirita de iu
kaj peco da enhavo.
Kaj ekzistas ĉi tie dekoj da milionoj da tiaj ligiloj,
kiuj reprezentas la kunigan reton de la sociaj grafeoj
kaj ties rilatoj al la enhavo.
Kaj ni povas nun komenci sondi la strukturon
en interesaj manieroj.
Ekzemple, se ni spuras la padon
de unu peco da enhavo,
kiu lasis iun komenti pri ĝi,
kaj tiam ni sekvas tiun komenton,
rigardas al la tuta socia grafeo, kiu aktiviĝas,
kaj poste respuras por vidi la rilaton
inter tiu socia grafeo kaj la enhavo,
tre interesa strukturo videbliĝas.
Ni nomas ĝin "kunvidantaro",
kvazaŭ virtuala loĝĉambro.
Kaj interesegaj dinamikoj influas la tuton.
Ne estas nur unuvoje.
Peco da enhavo, aŭ evento, paroligas iun.
Ili parolas al aliaj homoj.
Tio reenigas ŝalt-sintenon al la amasmedioj,
kaj oni vidas tiujn ciklojn,
kiuj instigas la ĉefan sintenon.
Alia ekzemplo, tute malsama, –
alia vera persono en nia datumbazo –
kaj ni trovas almenaŭ centojn, se ne milojn da tiuj.
Ni donis nomon al tiu ĉi persono.
Li estas por-amatora mediokritikisto,
kiu tre plaĉas al siaj ŝatantoj.
Do, multe da homoj sekvas tiun tre influeman homon,
kaj ili emas paroli pri la televida enhavo.
Tial li estas ĉefa ligilo
kunigante amasajn mediojn kaj sociajn mediojn.
Jen lasta ekzemplo el tiuj datumoj:
Kelkfoje estas ja peco da enhavo, kiu specialas.
Se ni do rigardas tiun ĉi pecon da enhavo,
la parolado pri la Stato de la Unio, kiun prezidento Obama
faris antaŭ kelkaj semajnoj,
kaj rigardas la trovaĵojn en tiu ĉi datumaro,
samskale,
la partoprenadigon de tiu ĉi peco da enhavo
estas ege rimarkinda.
Nacio eksplodas konversaciante
rektatempe
respondante al la temoj de la elsendoj.
Kaj kompreneble, tra ĉiuj tiuj linioj
trafluas senstruktura lingvaĵo.
Ni povas skani
por ricevi rektatempan pulsadon de la nacio,
la realtempecon
de la sociaj reagoj en la diversaj eroj de la socia grafeo
estas aktivigita per la enhavo.
Do, resumante, la ĉeftemo estas la jena:
Dum nia mondo pli kaj pli teknikiĝas
kaj ni havas la eblecon
kolekti kaj kunigi la punktojn
inter la diraĵoj de homoj
kaj ties kuntekstoj,
ekestas ebleco
vidi novajn sociajn strukturojn kaj dinamikojn,
kiuj antaŭe ne videblis.
Estas kvazaŭ konstrui mikro- aŭ teleskopon
kaj malkovri novajn strukturojn
pri nia sinteno al komunikado.
Kaj mi pensas, ke la implikaĵoj estas profundaj,
ĉu por scienco,
ĉu por komerco, por la registaro
aŭ eble precipe
por ni kiel individuoj.
Kaj mi denove parolu pri mia filo:
kiam mi preparis ĉi tiun paroladon, li rigardis super mian ŝultron
kaj mi montris al li la videerojn, kiujn mi planis montri al vi,
kaj mi demandis lian rajtigon — aprobita.
Kaj mi pli pensadis:
"Ĉu ne mirigas?
La tutan datumbazon, ĉiujn tiajn surbendigaĵojn,
mi transdonos al vi kaj via fratino",
kiu alvenis 2 jarojn poste.
Kaj vi du povos reeniri kaj resperti momentojn,
kiuj vi neniam ajn per biologia memoro
kapablus rememori tiamaniere."
Kaj li estis silenta por momenteto.
Kaj mi pensis: "Kion mi supozis?
Li havas 5 jarojn. Li ne komprenos ĝin."
Kaj pensante tiun penson, li rigardis al mi kaj diris:
"Do, kiam mi plenkreskos,
ĉu mi povos montri ĝin al miaj infanoj?"
Kaj mi pensis: "Ho, tio estas pova afero."
Tial mi volas forlasi vin
kun unu lasta memorinda momento
el nia familio.
Tio estas la unua fojo, en kiu nia filo
faris pli ol unu paŝon sinsekve —
surbendigita surfilme.
Kaj mi vere volas, ke vi koncentriĝu pri iu afero,
kiam vi spektas ĝin.
Estas senorda ĉirkaŭaĵo; estas la natura vivo.
Mia patrino estas en la kuirejo, kuirante,
kaj ĝuste en la koridoro
mi rimarkis, ke li estis faronta ĝin: li pretis fari pli ol unu paŝon.
Kaj tial vi aŭdos min kuraĝigi lin,
rimarkante, kion okazas,
kaj tiam la magio okazas.
Aŭskultu tre precize.
Post ĉirkaŭ tri paŝoj
li rimarkis, ke io magia okazas.
Kaj unu el la plej mirigaj retrokuploj ŝaltiĝas,
kaj li enspiras,
kaj li flustras "ŭaŭ"
kaj instinkte mi eĥas la samon.
Do ni reflugu nun en la tempo,
al tiu memorinda momento.
(video) DR: Hej.
Venu.
Ĉu eblas?
Ho, knaĉjo.
Ĉu eblas?
Bebo: Jes.
DR: Panjo, li piediras.
(ridado)
(aplaŭdo)
DR: Dankon.
(aplaŭdo)
Kiel vi klarigas, ke iuj aferoj
simple ne iĝas kiel ni supozas?
Alivorte, kial kelkaj uloj
sukcesas fari tion, kio ŝajnas al ni
malebla laŭ niaj supozoj?
Ekzemple:
Kial Apple estas tiel noviga?
Jaron post jaro, post jaro ktp
ĝi estas pli noviga ol ĉiuj ĝiaj konkurantoj
Tamen ĝi estas simple komputila entrepreno,
ekzakte kiel la aliaj.
Ankaŭ aliaj kompanioj havas la saman alireblecon
al talento, al la samaj agentejoj, konsilistoj kaj amaskomunikiloj.
Do kial Apple ŝajnas
al ni tiel malsama?
Kial Martin Luther King
gvidis la Movadon pri Civilaj Rajtoj?
Li ne estis la nura homo,
kiu suferis en la antaŭ-civilrajta Usono
kaj li certe ne estis la nura elstara preleganto en tiu epoko.
Kial li?
Kaj kial la fratoj Wright
sukcesis krei la regeblan flugon
kiam ekzistis certe aliaj teamoj,
pli kvalifikaj, kun pli da mono,
kiuj tamen ne sukcesis fari tion,
kion la fratoj Wright ja sukcesis fari?
Kiu estas la sekreto de tiuj homoj?
Antaŭ ĉirkaŭ tri kaj duona jaroj
mi faris malkrovon.
Kaj tiu malkrovo profunde ŝanĝis mian
vidpunkton kiel la mondo funkcias,
Kaj ĝi profunde ŝanĝis eĉ la manieron kiel
mi agas en la mondo.
Mi konsciiĝis ke ekzistas normo.
Mi konsciiĝis ke ĉiuj grandaj kaj inspiremaj gvidantoj
kaj organizoj en la mondo,
ĉu Apple, ĉu Martin Luther King, ĉu la fratoj Wright,
ili pensas, agas kaj komunikas
ekzakte sammaniere,
kaj tio estas ekzakte la malo
kiel la aliaj agas.
Do mi kodigis tiun normon.
Kaj tiu estas eble la plej simpla
ideo en la mondo.
Mi nomas ĝin Ora Cirklo.
Kial? Kiel? Kio?
Tiu malgranda ideo klarigas
kial kelkaj organizoj kaj gvidantoj kapablas
inspiri homojn kaj aliaj ne.
Mi klarigos tion vere rapide.
Ĉiu homo, ĉiu organizo scias tion,
kion ili faras,
100-procente.
Kelkaj scias kiel ili faras tion
ĉu vi nomas ĝin via unika valorpropozicio,
ĉu via prioritata procezo.
Sed vere malmultaj homoj kaj organizoj
scias kial ili faras tion.
Kaj per “kial”, mi ne celas profiton.
Ĝi estas la rezulto, ĉiam la rezulto.
Per “kial” mi celas: Kiu estas via celo?
Kiu estas via afero? Kiu estas via kredo?
Kial via organizo ekzistas?
Kial vi ellitiĝas ĉiumatene?
Kaj kial iu devus zorgi?
Nu, kiel rezulto, la maniero kiel ni pensas, la maniero kiel ni agas,
ni komunikas estas de la ekstero al la interno,
Evidente. Ni iras de la plej klara afero al la plej konfuza.
Sed la inspiraj gvidantoj
kaj la inspiraj organizoj --
sendepende de ilia grandeco, sendepende de ilia branĉo,
ili ĉiuj pensas, agas, kaj komunikas
de la interno al la ekstero.
Mi donos ekzemplon pri tio.
Mi uzas Apple-n, ĉar iliaj iloj estas facile uzeblaj, kaj ĉiuj komprenas ĝin.
Se ili estus kiel iu ajn,
iliaj propagandoj estus pli malpli tiel:
“Ni faras bonegajn komputilojn,
ili estas belege desegnitaj, facile uzeblaj
kaj havas amikeblan interfacon,
Ĉu vi volas aĉeti komputilon nian?” “Meh”.
Tiel la plejmulto de ni komunikas,
kaj tiel funkcias propagando. Tiel plej multo da vendoj okazas.
Kaj tiel ni komunikas interpersone.
Ni diras kion ni faras, kaj kial ni estas malsamaj aŭ pli bonaj ol la aliaj,
kaj ni esperas ian respondon,
aĉeton, voĉdonon, aŭ ion similan.
Ĉi tie estas nia nova advokatejo.
Ni havas la plej bonajn advokatojn kaj la plej gravajn klientojn.
Ni ĉiam reprezentas nian klientojn, kiu havas negocojn kun ni.
Jen nia nova aŭto:
Ĝi estas ŝparema. Ĝi havas ledajn seĝojn. Aĉetu nian aŭton.
Sed tio inspiras neniun.
Jen kiel Apple vere komunikas:
“Pri ĉio, kion ni faras,
ni kredas, ni provas defii la “status quo”.
Ni provas ĉiam pensi malsame.
Kaj ni defias la “status quo”
farante nian produktojn belege designitajn,
facile uzeblajn, kun amika interfaco.
Tiel ni havas bonegajn komputilojn.
Ĉu vi volas aĉeti ĝin?”
Tute malsame, ĉu ne? Vi pretas aĉeti komputilon de mi.
Mi simple inversigis la ordon de la vortoj.
Tio pruvas ke la homoj ne aĉetas kion vi faras,
la homoj aĉetas kial vi faras.
La homoj ne aĉetas kion vi faras, sed kial vi faras.
Tio klarigas kial
ĉiu homo en ĉi tiu ĉambro
sentas sin perfekte komforta aĉeti komputilon de Apple
Sed ni sentas nin komfortaj aĉeti ankaŭ aliajn ilojn
kiel MP3-ludilon, telefonojn
kaj tiel plu el Apple
Sed kiel mi diris antaŭe, Apple estas nur komputila kompanio.
Strukture, Apple neniel malsamas
siajn konkurantojn.
La konkurantoj estas same kvalifikitaj por fari tiajn produktojn.
Fakte, ili provis.
Antaŭ kelkaj jaroj, Gateway lanĉis televidilon kun plata ekrano.
Ili estis kvalifikitaj por fari tiajn televidilojn.
Ili jam estis farintaj platajn ekranojn dum multaj jaroj.
Sed neniu aĉetis.
Dell ekfaris produktojn kiel mp3 kaj PDA.
Kaj ili faris bonegajn aparatojn.
Kvankam ili kapablas fari vere bonajn ilojn,
neniu aĉetis.
Fakte, ankoraŭ pri tio, ni eĉ ne imagas
nin aĉetanta Mp3-ludilon el Dell.
Kial vi aĉetus Mp3-ludilon el entrepreno, kiu faras komputilojn?
Sed ni faras tion ĉiutage.
Oni ne aĉetas kion vi faras, oni aĉetas kial vi faras.
La celo ne estas fari negocojn kun ĉiuj,
kiuj bezonas tion, kion vi havas.
La celo estas fari negocojn kun tiuj,
kiuj kredas je tio, je kio vi kredas.
Tio estas la plej bona parto.
Tio ne estas simple mia opinio.
Biologio konfirmas tion.
Ne psikologio, sed biologio.
Se vi vidus trabildon de la homa cerbo, de la supro malsupren,
vi malkrovus ke la homa cerbo
havas tri partojn,
kiuj perfekte rilatas al la ora cirklo.
Nia plej nova cerbo, nia cerbo “homo sapiens”,
nia novkortekso,
rilatas al nivelo “kio”.
La novkortekso zorgas pri nia
analiza kaj racia penso,
kaj pri la lingvo.
La du aliaj sekcioj formas nian limban cerbon.
Kaj la limba cerbo zorgas pri niaj sentoj,
kiel konfido kaj fideleco.
Ĝi zorgas ankaŭ pri ĉio, kio rilatas al
homa konduto, decidoj
kaj ĝi ne havas lingvan kapablon.
Alivorte, kiam ni komunikas de ekstere al la interno,
jes, la homoj povas kompreni multajn kompleksajn informojn
kiel trajtoj, profitoj, faktoj kaj ciferoj.
Sed tio ne influas la konduton.
Kiam ni komunikas de interne al la ekstero,
ni parolas ĝuste al tiu parto de la cerbo,
kiu zorgas pri la konduto,
kaj tiel ni permesas ke la homoj racie pensu
pri la palpeblaj aferoj, kiujn ni faras kaj diras.
Tiel okazas la intuiciaj decidoj.
Kelkfoje vi povas diri ĉiujn
faktojn kaj ciferojn,
kaj la homoj diros “mi konas ĉiujn faktojn kaj detalojn,
sed mi sentas ke tio ne ĝustas.”
Kial ni uzas la verbon “senti” kiam io ne ĝustas?
Ĉar la parto de la cerbo, kiu regas la decidojn,
ne regas la lingvon.
Do la plej bona kion ni povas diri estas “mi ne scias, mi nur sentas ke tio ne ĝustas”
Aŭ kelkfoje vi diras ke vi sekvas vian koron,
aŭ vian animon.
Nu, mi bedaŭras diri tion, sed neniu alia parto de via korpo
regas vian konduton.
Ĉio okazas ene de via limba cerbo,
la parto de la cerbo, kiu kontrolas la decidojn, sed ne la lingvon.
Sed se vi ne scias kial vi faras tion, kion vi faras,
kaj la homoj respondas ne pri kio, sed kial vi faras,
do kiel vi sukcesos ke la homoj
voĉdonu por vi, aŭ aĉetu ion de vi,
aŭ pli grave, ke ili estu fidelaj
kaj volu partopreni tion, kion vi faras.
Denove, la celo ne estas vendi al homoj, kiuj bezonas tion, kion vi havas;
la celo estas vendi al homoj, kiuj kredas je tio, je kio vi kredas.
La celo ne estas simple dungi homojn,
kiuj bezonas laboron,
sed dungi homojn, kiuj kredas je tio, kion vi kredas.
Mi ĉiam diras, ke se vi dungas
homojn nur ĉar ili bezonas laboron, ili nur laboros por via mono,
sed se vi dungas homojn, kiuj kredas je tio, kion vi kredas,
ili laboros por vi per siaj sango, ŝvitoj kaj larmoj.
Kaj nenie ekzistas pli bona ekzemplo
ol la fratoj Wright.
Plej multe da homoj nenion scias pri Samuel Pierpont Langley.
En la komenco de la jarcento XX,
la flugokonkurado estis kiel la nuna interreta mondo
Ĉiuj homoj provis tion.
Kaj Samuel Pierpont Langley havis tion, kio estas,
laŭ ni, la recepto por la sukceso.
Mi celas, eĉ nun, se oni demandus:
“kial via produkto aŭ entrepreno malsukcesis?”
La homoj ĉiam respondas ke
al ili mankis mono, aŭ ili havis la maltaŭgajn homojn,
aŭ malbonajn merkatajn kondiĉojn.
Ĉiam tiuj tri respondoj, ni pripensu tion.
Samuel Pierpont Langley
ricevis 50 mil dolarojn de la Milita Ministrejo
por krei flugmaŝinon.
Monon li havis sufiĉe.
Li okupis seĝon ĉe Harvard,
kaj laboris ĉe Smithsonian, kaj li havis gravegajn rilatojn.
Li konis ĉiujn grandajn mensojn en tiu epoko.
Li dungis la plej bonajn mensojn,
kiujn eblis per mono pagi
Kaj la merkataj kondiĉoj estis bonegaj.
New York Times sekvis lin ĉie.
Kaj ĉiuj homoj esperis lian sukceson.
Do kial ni neniam aŭdis pri Samuel Pierpont Langley?
Kelkcent mejlojn for, en Dayton, Ohio,
Orville kaj Wilbur Wright,
Ili havis nenion, kion ni konsideras
kondiĉoj por sukceso.
Ili ne havis monon,
ili pagis por sia revo per la profito el ilia biciklvendejo;
neniu el ilia teamo havis
universitatan diplomon,
eĉ ne Orville aŭ Wilbur;
kaj New York Times sekvis ilin nenie.
La diferenco estis,
ke Orville kaj Wilbur laboris por unu afero,
unu celo, unu kredo.
Ili kredis ke se ili povus
krei tian maŝinon,
ĝi sanĝus la historion de la mondo
Samuel Pierpont Langley estis malsama.
Li nur volis iĝi riĉa, kaj li volis iĝi fama.
Li laboris por atingi tiun celon,
li laboris por riĉeco.
Kaj jen kio okazis...
La homoj, kiuj kredis je la revo de la fratoj Wright
laboris por ili, per siaj sango, ŝvito, kaj larmoj.
La aliaj nur laboris por ricevi monon.
Kaj ili rakontas ke ĉiam, kiam la fratoj Wright foriris,
ili bezonis preni kvin kunmetaĵojn,
ĉar kvinfoje ili kutimis malsukcesi
antaŭ la vespermanĝo
Sed je la 17a de decembro 1903,
la fratoj Wright finfine flugis,
kaj neniu estis tie, por vidi tion.
Ni malkrovis tion kelkajn tagojn poste.
Kaj jen alia fakto por pruvi ke Langley
ne havis la plej taŭgajn kialojn:
Je la tago, kiam la fratoj Wright sukcesis flugi, li rezignis.
Li povus diri:
“Gratulon pro via malkrovo, sinjoroj,
sed mi plibonigos vian teknologion”, sed li ne faris tion.
Li ne estis la unua, li ne iĝis riĉa,
li ne iĝis fama, do li rezignis.
La homoj ne aĉetas kion vi faras, sed la kialon, kial vi faras.
Kaj se vi parolos pri tio, je kio vi kredas,
vi altiros tiujn, kiuj ankaŭ kredas je tio.
Sed kial tiel gravas altiri homojn, kiuj kredas je tio, je kio vi kredas?
Estas pro io nomata leĝo de disvastigo de novaĵoj.
Se vi ne konas tiun leĝon, almenaŭ la terminon vi certe konas.
La unuaj 2,5% de nia loĝantaro
estas niaj novigantoj.
La sekvantaj 13,5% de nia loĝantaro
estas niaj fruaj adoptantoj
La sekvantaj 34% estas la frua plimulto,
la malfrua plimulto kaj la malfruuloj.
La nura kialo kial tiaj homoj nur aĉetas klavtelefonojn,
estas pro tio, ke la diskaj telefonoj ne plu aĉeteblas.
(Ridoj)
En malsamaj momentoj, ni ĉiuj okupas malsamajn poziciojn je tiu skalo,
sed la leĝo de disvastigo de novaĵoj diras al ni
ke se vi esperas amasan sukceson en la merkato
aŭ ke homamaso akceptu vian ideon,
vi ne sukcesos
ĝis kiam vi atingos inter
15 kaj 18% eniĝo en la merkato.
Kaj tiam la sistemo ekfunkcias.
Mi tre ŝatas demandi al kompanioj, “Kio estas via sukceso je la novaj negocoj?”
kaj ili amas respondi “Ho, ĉirkaŭ 10%”, ili diras fiere.
Nu, 10% de la klientaro ne estas impona.
Ni ĉiuj havas 10% , kiuj “komprenas”.
Tiel ni priskribas ilin, ĉu ne?
Estas kiel tiu intuicio: “Ho, ili komprenas”.
La problemo estas: kiel trovi tiujn, kiuj komprenas
antaŭ negoci kun tiuj, kiujn ili ne komprenas?
Do estas ĉi-tie tiu, malgranda truo,
kiun vi devas fermi,
kiun Jeffrey Moore nomas “transiri la abismon”.
Ĉar, kiel ni povas vidi, la frua plimulto
ne provos ion
ĝis kiam iu alia
provis ĝin unue.
Kaj tiuj uloj, la novigantoj kaj fruaj adoptantoj,
ili senprobleme sekvas sian intuicion.
Ili ne havas problemon preni intuiciajn decidojn,
kaj iliaj decidoj dependas de tio, je kio ili kredas pri la mondo,
kaj ne simple de kiu produkto haveblas.
Tiuj estas la homoj, kiuj vicis dum ses horoj
por aĉeti la IPhone tuj post kiam ĝi estis lanĉita,
kiam unu semajnon poste ili povus simple iri al vendejo
kaj preni unu el la breto.
Tiuj estas la homoj, kiuj pagis 40 mil dolaroj
por grandekranaj televidiloj, kiam oni lanĉis ĝin,
kvankam ĝia teknologio estis malkvalita.
Kaj fakte ili tion ne faris
ĉar la teknologio estis bonega.
Ili faris tion pro si mem.
Ĉar ili volis esti la unuaj.
La homoj ne aĉetas tion, kion vi faras, sed la kialon, kial vi faras.
Kaj tio, kion vi faras,
nur pruvas tion, je kio vi kredas.
Fakte, la homoj ĉiam faros la aferojn,
kiuj pruvos tion, je kio ili kredas.
La kialo, kial la homo aĉetis la IPhone
je la unuaj ses horoj,
kaj vicis dum ses horoj,
estis tio, je kio ili kredas pri la mondo,
kaj kiel ili volis ke la mondo vidu ilin.
Ili estis la unuaj.
La homoj ne aĉetas kion vi faras, sed kial vi faras.
Mi montros faman ekzemplon,
pri malsukceso kaj sukceso
laŭ la leĝo de disvastigo de novaĵoj.
Unue, la fama malsukceso.
Komerca ekzemplo ĝi estas.
Kiel mi diris antaŭe,
la recepto por sukceso estas mono, taŭgaj homoj, kaj bonaj komercaj kondiĉoj.
Bone, eble vi sukcesos do.
Rigardu TiVo-n.
Ekde la lanĉo de TiVo, antaŭ ĉirkaŭ ok aŭ naŭ jaroj,
ĝis hodiaŭ,
ili havis la nuran altkvalitan produkton en la merkato,
neniu pridubas tion.
Ili estas vere bonege financataj.
La merkataj kondiĉoj estis mirindaj
Ni uzas TiVo-n kiel verbo.
Mi TiVas aferojn en mia DVRaĉo ĉiutage.
Sed TiVo estas komerca malsukceso.
Ili neniam gajnis monon.
Kiam ili komencis,
iliaj akcioj estis je 30 aŭ 40 dolaroj,
kaj poste ili falegis, kaj neniu plu komercis ilin super 10.
Fakte, mi pensas ke eĉ ne super 6
oni komercis la akciojn.
Ĉar vidu, kiam TiVo lanĉis sian produkton,
ili diris al ni tion, kion ili havis.
Ili diris: "Ni havas produkton, kiu paŭzas
la televidon real-tempe, saltas reklamojn,
kaj memoras viajn preferojn
eĉ se vi ne demandas."
Kaj la cinika plejmulto diris,
ke ni ne kredas vin,
ni ne bezonas ĝin, ni ne ŝatas ĝin,
vi timigas nin.
Kio okazintus, se ili dirintus:
se vi estas tiutipa persono,
se vi ŝatas havi plenan regadon
pri ĉiuj aspektoj de via vivo,
hej, ni havas produkton por vi.
Ĝi paŭzas la televidon, saltas reklamojn,
memoras viajn preferojn, ktp, ktp.
Homoj ne aĉetas kion vi faras, sed kial vi faras
Kaj tio, kion vi faras servas nur
por pruvi tion, je kio vi kredas.
Nun, mi donos sukcesan ekzemplon
por la leĝo de disvastigo de novaĵoj.
En la somero de 1963,
250 mil homoj ĉeestis
apud Washington
por aŭskulti la paroladon de D-ro King.
Ili ne sendis invitajn leterojn,
kaj ne estis retpaĝo por informi la datojn.
Kiel oni faras tion?
Nu, D-ro King ne estis la nura viro en Usono,
kiu bone prelegis.
Li ne estis la nura homo
kiu suferis antaŭ la civilaj rajtoj en Usono.
Fakte, kelkaj el liaj ideoj estis malbonaj.
Sed li havis talenton.
Li ne iris al homoj dirante, kio devas ŝanĝiĝi en Usono.
Li iris al homoj kaj parolis pri tio, je kio li kredis.
“Mi kredas. Mi kredas. Mi kredas”,
tion li diris al homoj.
Kaj la homoj kiuj same kredis,
akceptis lian aferon, kiu fariĝis afero ankaŭ ilia,
kaj do ili disvastigis la ideon.
Kaj kelkaj el tiuj homoj kreis strukturojn
por disvastigi la ideon por pliaj homoj.
Kaj vidu,
250 mil estis
en la ĝusta loko, en la ĝusta horo,
por aŭskulti lin paroli.
Kiom da homoj iris tien pro li?
Neniu.
Ili ĉeestis pro si mem.
Pro tio, je kio ili kredis por Usono
ili vojaĝis buse dum ok horoj,
por ĉeesti sub la suno de Washington, meze de aŭgusto.
Tie ili estis, ĉar ili kredis. Kaj tio ne estis pri nigruloj kontraŭ blankuloj.
25% de la spektantoj estis blankaj.
D-ro King kredis
ke ekzistas en la mondo du malsamaj leĝoj,
tiuj faritaj de unu supera aŭtoritato,
kaj la aliaj faritaj de homo.
Kaj dum ni ne vidos harmonion inter la leĝoj faritaj
de ĉiuj homoj kaj la leĝoj faritaj de supera aŭtoritato,
dume ni ne vivos en justa mondo.
Okazis do ke la Movado pri Civilaj Rajtoj
estis la plej perfekta vojo
por vivigi lian aferon.
Ni sekvis, ne pro li, sed pro ni mem.
Kaj menciindas ke, lia parolado estis "mi havas revon",
kaj ne "mi havas planon".
(Ridoj)
Nun aŭskultu la politikistojn kun siaj kompreneblaj planoj de 12 punktoj.
Ili inspiras neniun.
Ĉar estas gvidantoj kaj estas tiu kiuj kondukas.
La gvidantoj havas pozicion de potenco
aŭ aŭtoritato.
Sed tiuj, kiuj kondukas, inspiras nin.
Ĉu homoj aŭ organizoj,
ni sekvas tiujn, kiuj gvidas,
ne ĉar ni devas sekvi,
sed ĉar ni volas sekvi.
Ni sekvas tiajn homojn, ne pro ili,
sed pro ni mem.
Kaj tiuj, kies parolaoj ĉiam komenciĝas per “kial”
havas la kapablon
inspiri ĉiujn ĉirkaue
aŭ trovi tiujn, kiuj ilin inspiras.
Dankegon.
<aplaŭdoj>
La antaŭnelonga debato pri kopirajtaj leĝoj,
kia SOPA en Usono
kaj la ACTA-interkonsento en Eŭropo,
estis tre emocia.
Kaj mi kredas, ke senpasia, kvanta rezonado
povus vere kontribui al la debato.
Mi do ŝatus proponi
ke ni uzu, ni listigu,
la pinton de kopirajta matematiko
dum ni aliras la temon.
Ekzemple, antaŭnelonge
la Film-Asocio diskonigis,
ke nia ekonomio perdas 58 miliardojn da dolaroj jare
pro kopirajta ŝtelo.
Nun, anstataŭ simple argumenti pri tiu cifero,
kopirajta matematikisto analizos ĝin
kaj tuj malkovros, ke tiu mono
povus etendiĝi de tiu ĉi aŭditorio
tra Ocean-bulvardo
al Westin kaj tiam al Marso...
(Ridoj)
...se ni uzos cendo-monerojn.
Nu, tio estas memevidente pova
- iuj nomus danĝere pova - penso.
Sed ĝi estas ankaŭ morale grava.
Ĉar tio temas ne nur pri la hipoteza vendo-valoro
de kelkaj pirate kopiitaj filmoj
sed tio estas veraj ekonomiaj perdoj.
Tio estas komparebla
al perdo de la tuta usona maizoproduktaĵo
plus perdo de nia tuta produktaĵo
de fruktoj, kaj tritiko, tabako,
rizo, sorgo --
kio ajn estas sorgo -- perdita sorgo.
Sed identigi la efektivajn perdojn al la ekonomio
estas preskaŭ nefareble
se ni ne uzas kopirajtan matematikon.
Nun la muzik-enspezoj malaltiĝis per 8 miliardojn da dolaroj jare
depost la lanĉo de Napster.
Do jen peco de tio, kion ni serĉas.
Sed la entuta enspezo pro filmoj
en kinejoj, hejma video kaj laŭspekta pago kreskis.
Kaj la enspezo pro televido, satelita kaj kabla, kreskas.
Aliaj merkatoj de enhavo, kiaj libroeldonado kaj radio,
ankaŭ kreskas.
Do tiu ĉi eta mankanta ero
estas enigma.
(Ridoj)
(Aplaŭdo)
Ĉar la grandaj merkatoj de enhavo
kreskis kongrue kun la historia normalo,
tiu piratado ne evitis aldonan kreskon,
sed kopirajta matematiko diras al ni,
ke devas esti perdita kresko
en merkato, kiu ne havas historian normalon --
merkato, kiu ne ekzistis en la 1990-aj jaroj.
Kion ni vidas tie ĉi
estas la insida kosto de piratado de poŝtelefona sonorilado.
(Ridoj)
Je 50 miliardoj ĉiujare
kio sufiĉas, po 30-sekunda sonorilado,
por etendiĝi de nun ĝis
la Neandertala epoko.
(Ridoj)
Estas vere.
(Aplaŭdo)
Mi disponas je Excel.
(Ridoj)
La uloj de filmindustrio ankaŭ diras,
ke nia ekonomio perdas
pli ol 370 mil laborpostenojn pro ŝtelado de enhavo,
kio estas sufiĉe multe, se oni konsideras, ke en 1998
la Ofico pri Labor-Statistiko montris,
ke la industrio de filmoj kaj videoj
salajris 270 mil homojn.
Alia nombro estas, ke la muzikinsdustrio havas 45 mil homojn.
Kaj do la perdo de postenoj pro la alveno de Internet
kaj tiu enhavo-ŝtelado sekve lasis nin
kun negativa nombro da postenoj en niaj industrioj pri enhavo.
Kaj tio estas nur unu el la multaj neimageblaj statistikoj,
kiujn kopirajtaj matematikistoj devas ĉiutage pritrakti.
Kaj iuj pensas, ke la teorio de kordoj estas malfacila.
(Ridoj)
Jen ŝlosila nombro el la ilaro de kopirajtaj matematikistoj.
Ĝi estas la preciza kvanto de malutilo
kaŭzata al la enhavo-kompanioj
kiam unu kopirajtigita kanzono aŭ filmo
estas pirate kopiita.
Holivudo kaj la Usona Parlamento matematike disvolvis tiun nombron
kiam ili laste kuniĝis por plibonigi la kopirajtajn kompensojn
kaj faris tiun leĝon.
Iuj pensas, ke tiu ĉi nombro estas iom tro granda,
sed kopirajtaj matematikistoj, kiuj estas fakuloj pri preminfluado
estas nur surprizitaj,
ke ĝi ne inkluzivas la jaran inflacion.
Nun kiam tiu leĝo unue aprobiĝis,
la plej pinta MP3-ludilo de la mondo povis enhavi nur 10 kanzonojn.
Kaj ĝi estis granda furoraĵo en Kristnasko.
Kiu eta krimulo ne volus havi
en sia poŝo unu kaj duonan milionon da ŝtelitaĵoj?
(Ridoj)
(Aplaŭdo)
Nuntempe iPod Classic povas enteni 40 mil kanzonojn,
kio signifas la valoron de ok miliardoj da dolaroj
je ŝtelita enhavo.
(Aplaŭdo)
Aŭ ĉirkaŭ 75 mil laborpostenoj.
(Ridoj)
(Aplaŭdo)
Vi povas opinii stranga la kopirajtan matematikon
ĉar ĝi estas fako
kiun oni pli bone lasu al spertuloj.
Do jen ĉio nun.
Mi esperas, ke vi denove estos kun mi
kiam mi faros analizon simile sciencan kaj surbaze de ciferoj
rilate al la kosto de eksterterana muzikpiratado por la usona ekonomio.
Mi tre dankas vin.
(Aplaŭdo)
Dankon.
(Aplaŭdo)
Mi estas rubulo.
Kaj eble vin interesos, ke mi iĝis rubulo,
ĉar mi nepre malŝatas rubon.
Mi esperas ene de la venontaj 10 minutoj
ŝanĝi vian pensmanieron
pri multaj aĵoj en via vivo.
Mi volus eki ĉe la tutunua komenciĝo.
Memoru pri via infanaĝo.
Kiel vi rigardis la aĵojn en via vivo?
Tio eble okazis laŭ jenaj bubaj reguloj:
Estas mia aĵo, se mi unua vidis ĝin.
La tuta amaso estas mia, kiam mi konstruas ion.
Ju pli da aĵoj estas miaj, des pli bone.
Kompreneble ĝi estas via, kiam ĝi difektiĝis.
(Ridoj)
Nu, post dudek jaroj en la reakira industrio
iĝis sufiĉe klare al mi,
ke ni ne bezonas forlasi tiujn bubajn regulojn,
kiam ni plenkreskiĝis.
Kaj permesu al mi diri, kial mi havas tiun starpunkton.
Ĉar ĉiutage denove
en niaj tutmondaj reakiraj entreprenoj
ni pritraktas proksimume duonmilionon da kilogramoj
da forĵetitaĵoj.
Ĉiutaga duonmiliono da kilogramoj ŝajnas amaso,
sed ĝi estas eta kvanto de la daŭrigeblaj varoj,
kiuj estas forĵetataj ĉiam ree ĉiujare tutmonde --
multe malpli ol unu procento.
Fakte Unuiĝintaj Nacioj taksas,
ke ĉiujare proksimume 38,5 miliardoj da kilogramoj
da elektronika rubo
forĵetatas tutmonde ĉiam ree ĉiujare --
kaj tiu estas unu el la plej rapide kreskantaj partoj el niaj rubofluo.
Kaj se oni enkalkulas aliajn daŭremajn varojn, kiaj aŭtoj,
tiu nombro pli ol duobliĝas.
Kompreneble, ju pli evoluis lando,
des pli altas tiuj montoj.
Vidante tiujn montojn
plej multaj homoj pensas pri rubo.
Ni vidas surterajn minejojn.
Kaj ni vidas minejojn pro tio, ke estas multaj valoraj krudmaterialoj,
kiuj estas uzitaj por unuafoje fari ĉion ĉi.
Iĝas ĉiam pli grave esplori,
kiel elpreni tiujn krudmaterialojn
el tiu ekstreme malsimplaj rubofluoj.
Ĉar kiel ni jam aŭdis tutan semajnon ĉe TED,
la mondo iĝas pli malgranda loko enhavanta pli da homoj,
kiuj bezonas pli kaj pli da aĵoj.
Kompreneble, ili volas la ludilojn kaj ilojn,
kiujn multaj el ni konsideras evidentaj.
Kaj kio necesas por fari tiujn ludilojn kaj ilojn,
kiujn ni uzas ĉiutage?
Precipe estas multaj specoj da plastoj kaj metaloj.
La metalojn ni precipe faras
el erco, kiun ni elfosas
el ĉiam pli vastiĝantaj
kaj ĉiam pli profundiĝantaj minoj tutmonde.
La plastojn ni faras el nafto,
por kiu ni iras al ĉiam pli foraj lokoj
kaj kiun ni ĉerpas el ĉiam pli profundaj putoj.
Tiuj praktikoj havas
gravajn ekonomiajn kaj ekologiajn sekvojn,
kiujn ni jam ekvidas nun.
La bona novaĵo estas, ke ni ekas reakiri materialojn el niaj eluzitaj aĵoj
kaj komencas reuzi ilin,
precipe en regionoj de la mondo, kiaj ĉi tie en Eŭropo,
kiuj estigis retraktadajn politikojn postulantajn,
ke tiuj aĵoj estu reuzotaj
laŭ respondeca maniero.
La plimulto de tio, kio estas reprenata el niaj eluzitaĵoj,
se ili atingas reakiranton, estas la metaloj.
Por klarigi tion --
mi uzas ŝtalon kiel reprezentantan metalon,
ĉar ĝi estas la plej ofta metalo --
se via aĵo atingas reuzanton,
verŝajne pli ol 90 procentoj el la metaloj
estos reakirataj kaj reuzataj por alia celo.
Por plastaĵoj la afero estas tute alia:
multe malpli ol 10% estas reakirataj.
Fakte ĝi estas pli proksima al 5%.
La plimulto el ili estas forbruligata aŭ enterigata.
Nun plej multaj homoj pensas, ke tio okazas, ĉar plastoj estas forĵetindaĵoj.
malmultege valorantaj.
Sed nuntempe plastoj estas pluroble pli valoraj ol ŝtalo.
Pli da plasto estas produktata kaj foruzata
tutmonde laŭ volumeno
ĉiujare ol da ŝtalo.
Kial do tiel abunda kaj valora materialo
ne estas reakirata en proporcio proksima
al tiu de malpli valora materialo?
Nu, tio precipe okazas,
ĉar metaloj estas tre facile reakireblaj
el aliaj materialoj kaj unu el aliaj.
Ili havas tre malsamajn densecojn.
Ili havas tre malsamajn elektrajn kaj magnetajn ecojn.
Kaj ili eĉ havas malsamajn kolorojn.
Do tre facilas kaj por homoj kaj por maŝinoj
apartigi tiujn metalojn
unu el la alia kaj el aliaj materialoj.
Plastoj havas koincidantajn densecojn en mallarĝega gamo.
Ili havas identajn aŭ tre similajn
elektrajn kaj magnetajn ecojn.
Kaj ajna plasto povas havi ajnan koloron,
kiel vi verŝajne ja scias.
Tial la tradiciaj apartigaj metodoj
simple ne taŭgas por plastoj.
Alia sekvo de la facila reakirebleco de metaloj por homoj estas,
ke amaso de niaj aĵoj el la evoluinta mondo --
kaj bedaŭrinde precipe el Usono,
kie ni havas neniun instalitan reakiran politikon, kiajn ni havas en Eŭropo, --
trovas sian vojon al evoluantaj landoj
por malaltekosta reakirado.
Por ne pli ol unu dolaro en tago homoj traserĉas nian rubon.
Ili elprenas, kion ili povas, tio estas precipe la metaloj --
cirkvitplatoj kaj tiel plu --
kaj ili postlasas plejparte tion, kion ili ne povas reakiri,
tio ree temas plej ofte pri plastoj.
Aŭ ili bruligas la plastojn por akiri la metalojn
en brulejoj, kiajn vi vidas ĉi tie.
Kaj ili permane elprenas la metalojn.
Dum tio eble estas la ekonomie malaltekosta solvo,
ĝi certe ne estas la malplej malpuriga al la medio,
aŭ plej homsana kaj sekura solvo.
Mi nomas tion ekologia negocado.
Kaj ĝi estas ne justa, ne sekura
kaj ne daŭrigebla.
Hodiaŭ, ĉar plastoj estas tiel abundaj --
kaj parenteze,
tiuj aliaj metodoj evidente ne kondukas al la reakiro de plastoj --
sed homoj provas reakiri la plastojn.
Jen nur unu ekzemplo.
Jen foto, kiun mi faris starante sur la tegmentoj
de unu el la tutmonde plej vastaj domaĉaroj en Mumbajo, Hindujo.
Ili amasigas la plastaĵojn sur la tegmentoj.
Ili malsuprenigas ilin sub tiujn tegmentojn en etajn laborejojn, kiaj ĉi tiuj,
kaj homoj pene provas apartigi la plastojn
laŭ koloro, formo, sento,
per ĉiu ebla teĥniko.
Kaj foje ili turnas sin al tio, kion oni nomas la tekniko "bruliga kaj flara",
kie ili ekbruligas la plaston kaj flaras la haladzon
provante determini la specon de la plasto.
Neniu el tiuj teknikoj rezultigas kvanton da reakiraĵoj
iel signifoplenan.
Kaj preferinde
ne provu tiun teknikon hejme.
Kion ni do faru pri tiu kosmoveturepoka materialo,
almenaŭ kutime tiel nomata, tiuj plastoj?
Nu, mi firme kredas, ke ĝi estas multe tro valora kaj abunda
por plu esti enterigata
kaj certe por eliĝi kiel fumo.
Antaŭ preskaŭ 20 jaroj, mi laŭvorte komencis en mia garaĝo esplori,
provante eltrovi kiel apartigi
tiujn treege similajn materialojn unu de la alia,
kaj poste varbis multajn el miaj amikoj
fakte en la minada mondo, kaj plastindustria mondo,
kaj ni komencis kontakti minindustriajn laboratoriojn tutmonde.
Ĉar fakte ni faras surtersurfacan minadon.
Kaj poste ni trovis la solvon.
Tio estas la lasta baro antaŭ reuzado.
Ĝi estas la lasta grava materialo
reakirenda en iu konsiderinda kvanto sur la Tero.
Ni fine eltrovis kiel fari ĝin.
En la procedado ni komencis rekreante,
kiel plastindustrio faras plastojn.
La tradicia maniero fari plastojn
estas per petrolo aŭ petrolĥemiaĵoj.
Oni malkonstruas la molekulojn, rekombinas ilin laŭ tre specifaj manieroj
por fari ĉiajn mirindajn plastojn, kiujn ni ĝuas ĉiutage.
Ni diris, ke ekzistu pli daŭrigebla maniero fari plastojn.
Kaj ke ĝi estu daŭrigebla ne nur el media starpunkto,
sed ankaŭ daŭrigebla laŭ ekonomia starpunkto.
Nu, bona eko estas komenci per rubo.
Ĝi certe ne kostas tiom, kiom petrolo,
kaj ĝi abundas,
kiel vi espereble povis vidi per la fotoj.
Ĉar ni ne malkonstruas la plastojn en molekulojn
por rekombini ilin,
ni uzas minadajn solvojn por elpreni la materialojn.
Ni havas signife pli malaltajn kapitalkostojn
por nia aparataro.
Ni ŝparas multege da energio.
Mi ne scias, kiom da aliaj projektoj sur la planedo nuntempe
povas ŝpari 80 aŭ 90 procentojn de la energio
farante ion laŭ la tradicia maniero.
Anstataŭ investi plurcentojn da milionoj da dolaroj
por konstrui ĥemifabrikon,
kiu faros dum sia tuta ekzisto nur unu specon de plasto,
niaj fabrikoj povas fari ajnan specon de plasto, per kiu ni provizas ilin.
Kaj ni faras anstataŭaĵon akiritan el rubo
por tiu plasto, kiu estas farita el petrolkemiaĵoj.
Niaj klientoj ekĝojas
pro grandegaj ŝparoj de CO2.
Per siaj produktoj ili povos fermi la ciklon.
Kaj ili povas fari pli daŭrigeblajn produktojn.
En la mallonga tempo, kiun mi disponas,
mi volas iom komprenigi al vi, kiel ni faras tion.
Ĝi komenciĝas per reakiriloj de metaloj, kiuj disigas nian rubon en etegajn erojn.
Ili reakiras la metalojn
kaj postlasas, kion oni nomas dispecigila restaĵo -- tio estas ilia rubo --
tre malsimpla miksaĵo de materialoj,
precipe plastoj.
Ni eligas tion, kio ne estas plasto,
kiaj restintaj metaloj, tapiŝoj, ŝaŭmo, kaŭĉuko,
ligno, vitro, papero, io ajn.
Foje enestas eĉ bedaŭrinde mortinta besto.
Kaj ĝi eniras tien, en la unuan parton de nia prilaborado, kiu pli similas al tradicia reakirado.
Ni kriblas la materialon, ni uzas magnetojn,
ni klasifikas per aerfluo.
Ĝi iel similas al fantoma fabriko.
Fine de tiu procedo ni havas kunmetaĵon el miksitaj plastoj:
multaj malsamaj specoj de plastoj
kaj multaj malsamaj gradoj de plastoj.
Tio eniras en la pli elaboritan parton de nia procedo,
kie komenciĝas la vere malfacila laboro, plurpaŝe apartiga prilaborado.
Ni reduktas la plaston en erojn grandajn kiel etfingra ungo.
Ni uzas treege aŭtomatigitan prilaboradon
por ordigi tiujn plastojn,
ne nur laŭ speco, sed laŭ grado.
Kaj fine de tiu fazo de la prilaborado
venas plastaj eroj
de unu tipo, unu grado.
Poste ni uzas optikan apartigon por kolorordigi tiun materialon.
Ni miksas ĝin en 25-tunaj miksujoj.
Ni puŝas tiun materialon en elpremilojn, kie ni fandas ĝin,
premas ĝin tra malgrandaj matrictruoj,
faras spagetosimilajn plastofadenojn.
Kaj ni hakas tiujn fadenojn
en tiel nomatajn buletojn.
Kaj tio fariĝas la komencprodukto por la plastindustrio.
Ĝi estas la sama materialo,
kiun vi akirus el petrolo.
Kaj hodiaŭ
ni produktas ĝin el viaj malnovaj aĵoj
kaj ĝi rekte eniras en viajn novajn aĵojn.
(Aplaŭdo)
Do nun, anstataŭ ĵetiĝi
sur montetflankon en evoluanta lando
aŭ laŭvorte elĵetiĝi kiel fumo,
viaj malnovaj aĵoj retroveblas
sur via skribotablo en novaj produktoj
en via oficejo
aŭ refunkciantaj en via hejmo.
Kaj tiuj estas nur kelkaj ekzemploj
de kompanioj, kiuj aĉetas niajn plastojn
anstataŭ virga plasto,
por fari siajn novajn produktojn.
Mi do esperas, ke mi ŝanĝis vian manieron konsideri
almenaŭ kelkajn aĵojn en via vivo.
Ni prenis niajn indikojn de patrino Naturo.
Patrino Naturo malŝparas tre malmulton,
reuzas praktike ĉion.
Kaj mi esperas, ke vi ĉesu vidi vin mem kiel konsumanton --
tio estas etikedo, kiun mi ĉiam malŝatis dum mia tuta vivo --
kaj pensas vin mem kiel uzanton de materialoj en unu formo,
ĝis ili povas esti transformataj en alian formon
por alia posta uzo.
Kaj fine mi esperas, ke vi iom konsente kun mi
ŝanĝu tiun lastan buban regulon
al: "Se ĝi difektiĝis, ĝi estas mia aĵo."
Dankon pro via tempo.
(Aplaŭdo)
Mi klarigu la kialon
de tiu ĉi stranga alivesto.
Tiucele, jen kelkaj vortoj
pri la homfaritaj toksoj en niaj korpoj.
Vi eble aŭdis
pri bisfenolo-A, aŭ BPA,
malmoligantilo kaj sinteza oestrogeno
uzata por la ena tegaĵo de ladskatoloj
kaj kelkaj plastoj.
Ĝi imitas niajn hormonojn kaj estigas
neŭrologajn kaj reproduktajn problemojn.
Ĝi ĉieas.
Ĵusa esploro malkovris ĝin
en 93 procento de homoj ses-jaraj aŭ pli.
Kaj temas pri nur unu ĥemiaĵo.
Laŭ la usona centro de lukto kontraŭ malsanoj,
219 toksaj poluantoj troviĝas en ni,
inkluzive de konserviloj, senherbigiloj
kaj pezmetaloj kiel plumbo kaj hidrargo.
Tio implicas tri konkludojn.
Unue, ne iĝu kanibaloj.
Due, ni estas viktimoj de la poluo
farita de ni mem.
Trie, niaj korpoj
estas filtriloj kaj stokejoj
de homfaritaj toksoj.
Kio okazas al ili kiam ni mortas?
Unuvorte,
ili iel revenas al la natura medio,
daŭrigante la toksecan ciklon.
Kaj niaj funebraj ritoj
ja plimalbonigas la problemon.
Tiujn toksojn kremacio
alsendas al la atmosfero.
Nur niaj plombaĵoj ellasas
5000 funtojn da hidrargo ĉiujare.
Tradicie, usonaj funebraj ritoj
konservas vivan aspekton al la kadavroj
per kosmetikoj kaj plenigiloj.
Per formaldehido toksa,
oni malakcelas la putradon
sed estigas respiradajn problemojn kaj kanceron
ĉe la sepultejaj laboristoj.
Provante konservi niajn kadavrojn,
ni negas la morton, venenas la vivulojn
kaj damaĝas la vivmedion.
«Verdaj» aŭ «naturaj» senbalzamaj sepultaĵoj
reprezentas paŝon taŭgadirektan,
sed ne kalkulas kun la toksoj en niaj korpoj.
Laŭ mi, ekzistas pli bona solvo.
Kiel artistino,
mi proponas modestan projekton
kombinantan arton,
sciencon kaj kulturon.
La Sepultaĵa Projekto Infinity
estas alternativa sepultaĵsistemo,
kiu uzas fungojn
por disigi kaj purigi korpajn toksojn.
La Projekto naskiĝis
antaŭ kelkaj jaroj,
kiam mi ideumis krei
novan fungan hibridon,
kiu povus disigi kadavrojn, purigi toksojn
kaj ellasi nutraĵojn al plantoj,
postrestigante nur netoksan kompoŝton.
Bedaŭrinde, preskaŭ maleblas
krei novan fungan hibridon.
Aliflanke,
kelkaj el niaj plej bongustaj fungoj
jam senigas la grundon de vivmediaj toksoj.
Ĉu mi ne povus trejni armeon
de toksosenigantaj manĝeblaj fungoj
je la disigo de mia korpo?
Ekde tiam, mi kolektas ĉion, kion mi ellasas aŭ forĵetas –
harojn, haŭterojn kaj ungojn –
kaj ĉi manĝigas al tiuj manĝeblaj fungoj.
Mi poste selektas
la plej efikajn por mia hibrido,
tiel estigante ian enspurigan
kaj selektivan bredan procezon
por mia postvivo.
Kiam mi estos morta,
la fungo Infinity rekonos mian korpon
kaj scipovos vori ĝin.
Mi konsentas, ke por kelkaj el vi –
kia sensencaĵo!
(Ridoj)
Nu, kompreneble…
Ĉar ni kutime ne vidas
nian manĝaĵon tiele. Ni volas ĝin manĝi,
ne esti manĝataj de ĝi.
Nu, vidante la fungojn kreski
kaj digesti korperojn miajn,
mi imagas ilin kiel simbolo
de nova maniero konsideri la morton
kaj la rilaton inter la homa korpo kaj la vivmedio.
Miaopinie,
tia kultivado estas
pli ol scienca eksperimento,
ĝardenado aŭ ŝatbesta flegado.
Ĝi estas etapo al la agnosko, ke iam
mi mortos kaj malkomponiĝos.
Estas ankaŭ etapo
al la agnosko de mia propra respondeco
rilate al nia planedo.
La kultivado de fungoj ankaŭ apartenas
al pli ĝenerala tendenco nomata malkompon-kultivado:
la kultivado de malkomponigaj organismoj,
eltrovo de entomologiisto,
Timothy Myles.
Mia projekto de tiu tendenco estas ero,
kiun mi nomas «korpa malkompon-kultivado kaj toksa rebonigo»,
la kultivado de organismoj, kiuj malkomponigas
kaj purigas kadavrojn.
Kaj nun, pri tiu ĉi piĵamo.
La rezultontan fungon
mi planas integri en kelkajn aĵojn,
inter aliaj, enterigvesto
penetrigita de sporoj,
la Funga Mortvesto.
(Ridoj)
Jen mi surhavas
la duan prototipon.
Ĝi estas kovrita de kroĉeta retaĵo
en kiu troviĝas sporoj.
La dendritsimila desegno
imitas la kreskon de micelioj,
ekvivalento de plantaj radikoj.
Mi ankaŭ pretigas malkompokultivadan garnituron,
miksaĵo de kapsuloj
entenantaj sporojn de mia fungo
kaj aliajn elementojn, kiuj
akcelas la malkomponadon kaj rebonigon de la toksoj.
La kapsuloj estas enfiksitaj en gelatenaĵo riĉa je nutraĵoj,
ia dua haŭto,
kiu dissolviĝas rapide
kaj iĝas nutraĵo por la kreskantaj fungoj.
Kiam estos kompletigitaj ambaŭ projektoj,
post unu aŭ du jaroj,
mi komencos fari testojn
kun eksvalidiĝinta viando,
kaj poste, kun homaj subjektoj.
Jes, kelkiuj ja akceptis
donaci siajn korpojn
al voremaj fungoj.
(Ridoj)
Konversaciante kun tiuj ontaj subjektoj,
mi konstatis, ke ni ĉiuj same deziras
kompreni kaj akcepti la morton,
kaj minimumigi la efikon de nia morto rilate al la vivmedio.
Tiun pensmanieron mi decidis kultivadi
kiel miajn fungojn,
do mi starigis la Malkomponkultivado-Societon,
aro de personoj – la malkomponkultivistoj –
kiuj pripensas la sekvojn
kaj akcepton de sia morto,
kaj kiuj kultivas malkomponantajn organismojn
kiel miaj fungoj.
La societo proponas,
ke ni forlasu nian mortnegantan
kaj kadavrokonservantan kulturon
por radikale akcepti
kaj morton kaj disiĝon.
Akcepti nian morton signifas agnoski,
ke ni estas materiaj estaĵoj
esence ligitaj al nia vivmedio,
kiel pruvas la esploroj pri vivmediaj toksoj.
Kiel oni ofte diras:
el polvo, polven.
Kompreninte kiel ni estas ligitaj al la natura medio,
ni vidas kiel la pluvivo de nia speco
dependas de tiu de la planedo.
Mi kredas, ke jen estas la fundamento
de vera privivmedia responso.
Dankon.
(Aplaŭdoj)
Mi estas tie ĉi ĉar mi havas tre gravan mesaĝon.
Mi kredas, ke ni trovis
la plej gravan faktoron por sukceso.
Kaj ĝi estis trovita proksime de tie ĉi, en Stanford.
Profesoro pri psikologio venigadis 4-jarajn infanojn
en ĉambron kaj lasis ilin solaj.
Kaj li diris al la infano, kvarjarulo:
"- Joĉjo, mi lasos vin tie ĉi kun bombono
dum 15 minutoj.
Se je mia reveno tiu ĉi bombono ankoraŭ estos tie ĉi,
vi ricevos unu plian. Tiel vi ekhavos du."
Diri al kvarjara infano, ke ĝi atendu kvaronhoron
por io, kion ĝi ŝatas
estas la ekvivalento diri al ni "Ni portos al vi kafon post du horoj."
< ridoj >
Preciza ekvivalento.
Kio do okazis kiam la profesoro eliris el la ĉambro?
Tuj kiam la pordo estis fermita...
du el tri manĝis la bombonon.
Kvin sekundojn, 10 sekundojn, 40 sekundojn, 50 sekundojn,
du minutojn, kvar minutojn, ok minutojn.
Iuj daŭris 14,5 minutojn.
< ridoj >
Ili ne sukcesis. Ili ne povis atendi.
Interese, ke unu el ĉiu tria infano
rigardis la bombonon kaj faris jene...
Ili rigardis ĝin.
Ili remetis ĝin.
Ili ĉirkaŭiris. Ili ludis per siaj jupoj kaj pantalonoj.
Tiu infano komprenis, je la kvara jaraĝo,
la plej gravan principon por sukceso.
Tio estas la kapablo prokrasti kontentigon.
Memdisciplino,
la plej grava faktoro por sukceso.
15 jarojn poste, 14 aŭ 15 jarojn poste,
kontrolesploro.
Kion oni malkovris?
Oni serĉis tiujn infanojn, kiuj tiam estis 18- kaj 19-jaraj.
Kaj ili trovis, ke 100 elcentoj
de tiuj infanoj, kiuj ne manĝis la bombonon estas sukcesintaj.
Ili havis bonajn notojn. Ili mirinde prosperis.
Ili estis feliĉaj. Ili havis siajn planojn.
Ili havis bonajn rilatojn kun la instruistoj, kolegoj.
Ili bone prosperis.
Granda elcento de tiuj infanoj, kiuj manĝis la bombonon,
havis problemojn.
Ili ne sukcesis eniri universitaton.
Ili havis malbonajn notojn. Kelkaj forlasis la lernejon.
Malmultaj ankoraŭ estis tie, kun malbonaj notoj.
Malmultaj havis bonajn notojn.
Demando ekestis en mia menso: ĉu hispanamerikaj infanoj
reagus same kiel la usonaj infanoj?
Mi do iris al Kolombio. Kaj mi reproduktis la eksperimenton.
Kaj estis tre amuze. Mi uzis kvar- ĝis ses-jarajn infanojn.
Kaj permesu ke mi montru al vi tion, kio okazis.
< ridoj >
Kio do okazis en Kolombio?
Inter la hispanamerikaj infanoj, du el tri infanoj manĝis la bombonon.
Unu el tri ne manĝis ĝin.
Tiu knabineto estis interesa.
Ŝi manĝis la internon de la bombono.
< ridoj >
Alivorte, ŝi volis, ke ni pensu, ke ŝi ne manĝis ĝin, tiel ŝi ekhavus du.
Sed ŝi manĝis ĝin.
Ni do scias, ke ŝi havos sukceson. Sed ni devas atenti pri ŝi.
< ridoj >
Ŝi ne devus labori en banko, ekzemple,
aŭ labori ĉe kasoregistrilo.
Sed ŝi sukcesos.
Kaj tio aplikiĝas al ĉio. Eĉ al vendado.
La vendisto al kiu
kliento diras "Mi volas tion". Kaj la vendisto diras "Bone, jen ĝi."
Tiu vendisto manĝis la bombonon.
Se la vendisto diras: "- Momenton."
"Permesu ke mi faru al vi kelkajn demandojn por vidi ĉu tio estas bona elekto".
Tiam vi vendos multe pli.
Kaj tio havas aplikon en ĉiuj sferoj de la vivo.
Mi finos per tio - koreoj faris tion.
Ĉu vi scias kion? Tio estas tiel bona
ke ni volas bombonan libron por infanoj.
Ni faris unu por infanoj. Kaj nun ĝi estas tra la tuta Sud-Koreio.
Ili instruas al tiuj infanoj precize tiun principon.
Kaj ni bezonas lerni tiun principon tie ĉi en Usono.
Ĉar ni havas grandan ŝuldon.
Ni manĝas pli da bombonoj ol ni ilin produktas.
Mi tre dankas vin.
Nenio estas pli vasta aŭ malnova ol la universo.
Jen la temojn kiujn mi volas priparoli:
De kie devenas ni?
Kiel ekestis la universo?
Ĉu ni estas solaj en ĝi?
Ĉu ekzistas ekstertera vivo?
Kia estas la estonteco de la homaro?
Ĉiam ŝajnis, ke la universo estas
esence senmova kaj senŝanĝa,
ĝis la 1920-aj,
kiam oni malkovris, ke male, ĝi dilatiĝas.
Foraj galaksioj malproksimiĝas de la nia,
sekve, ili sendube estis pli proksimaj antaŭe.
Ekstrapolante, oni konkludu,
ke antaŭ 15 miliardoj da jaroj proksimume
ĉio estis miksiĝita.
Tiu ĥaoso estis la Granda Krako,
la komenco de la universo.
Sed, ĉu ekzistis io antaŭ la Granda Krako?
Se ne, kio estigis la universon?
Kial ĝi eliĝis el la Granda Krako, kiel ĝi faris?
Oni antaŭe pensis, ke priuniversa teorio
devas konsisti el du partoj.
Unuflanke, devis esti leĝoj, kiel
la ekvacioj de Maxwell kaj la ĝenerala relativeco,
regantaj la evoluadon de la universo,
donata ĝia tutspaca stato en iu specifa momento.
Aliflanke, ne vere ekzistis teorio
pri la origina stato de la universo.
Ni progresis impone pri la unua parto,
kaj nuntempe konas la prievoluajn leĝojn
en ĉiaj kondiĉoj krom la ekstremaj.
Tamen, ĝis lastatempe, ni tre malbone konis
la kondiĉojn de la ĵus estiĝinta universo.
Nu, tiun arigon de leĝoj en tiuj de la evoluado kaj tiuj de la komencaj kondiĉoj
altrudas apartigo inter spaco kaj tempo.
En ekstremaj kondiĉoj, la ĝenerala relativeco
kaj la kvantumteorio
igas la tempon plia spaca dimensio.
Tio forviŝas la malsamon inter tempo kaj spaco, 
kaj signifas
ke la prievoluadaj leĝoj povas ankaŭ determini la komencan staton.
La universo ja povas spontanee estiĝi el nenio.
Aldone, ni kapablas kalkuli probablon, ke la universo
estiĝus en aliaj statoj.
Tiaj prognozoj konkordas bonege
kun la observadoj de la satelito WMAP
pri la kosma mikroonda fono,
spuro de la tre frua universo.
Ŝajne, ni ĵus solvis la misteron de la kreado.
Eble ni devus patenti la universon
kaj postuli tantiemon al ĉiuj pro ilia ekzistado.
Nun, ataku ni la duan gravan demandon:
ĉu ni estas solaj, aŭ ĉu ekzistas 
alia vivoformo ie en la universo?
Ni kredas, ke la vivo aperis spontanee sur la Tero,
sekve ĝi povus ripetiĝi sur iaj ajn planedoj taŭgaj,
kies kvanto en la galaksio ŝajnas granda.
Kvankam ni ne scias kiel la vivo aperis,
ni ja havas du observaĵojn
pri la probableco de tia evento.
La unua estas fosiliaj algoj
de antaŭ 3.5 miliardoj da jaroj.
La Tero formiĝis antaŭ 4.6 miliardoj da jaroj
kaj probable restis tro varma dum proksimume la unua duonmiliardo da jaroj.
Do la vivo estiĝis sur la Tero
ene de 500 milionoj da jaroj post kiam la kondiĉoj
ebligis ĝin, mallongaĵo kompare kun
la 10-miliardjara vivdaŭro
de Tersimilaj planedoj.
Tio implicas, ke la probableco pri la apero de la vivo estas sufiĉe alta.
Se ne, ĝi ne estus aperinta antaŭ la preskaŭ fino
de la dek miliardoj da jaroj disponeblaj.
Aliflanke, ni ŝajne ne ankoraŭ ricevis 
eksterterajn vizitantojn.
Mi ne kalkulas la raportojn pri NIFO-j.
Kial montriĝus ili nur al duon- kaj plenfrenezuloj?
Se la registaroj konspiras por kaŝi la raportojn priajn
kaj konservi por si mem la sciencajn konojn alportitajn de eksterteruloj,
ties politiko ŝajnas ĝis nun strange malefika.
Plie, malgraŭ zorga serĉado 
kadre de la projekto SETI,
ni ankoraŭ ne ricevis televidalsendojn
el alia planedo.
Tio probable indikas, ke ne ekzistas 
eksterteraj civilizacioj
je nia nivelo de disvolviĝo
ene de kelk-centa lumjara radiuso.
Tiu, kiu vendos asekuron
kontraŭ forraboj fare de Marsanoj 
ne riskos bankroti.
Kaj fine, la lasta el la gravaj temoj:
la homara estonteco.
Se ni estas la solaj inteligentaj estaĵoj 
en la galaksio,
ni faru ĉion eblan por supervivi kaj daŭri.
Bedaŭrinde, ni plonĝas en pli kaj pli danĝeran periodon de nia historio.
Nia popolateco kaj nia uzo de la neinfinitaj 
rimedoj de la Tero
kreskas eksponence, samtempe kun 
nia teknika ebleco
ŝangi la vivmedion favore aŭ malhelpe.
En nia genetika kodo
ankoraŭ troviĝas la instinktoj 
egoismaj kaj agresemaj,
kiuj antaŭe favoris nian supervivon.
Malfacilos eviti katastrofon
en la venontaj jarcentoj,
kaj des pli en la venontaj jarmiloj aŭ jarmilionoj.
Rilate al nia longdaŭra supervivo,
nia nura ŝanco konsistas en forlasi la Teron
kaj disvastiĝi tra la kosmo.
La respondoj al tiuj gravaj demandoj
montras, ke ni rimarkinde progresis 
dum la lastaj jarcentoj.
Tamen, se ni deziras daŭri 
preter la venontaj, la kosmo
detenas la ŝlosilon de nia estonteco.
Jen kial mi estas favora
al homekipitaj kosmaj flugoj.
Dum mia tuta vivo, mi strebis
kompreni la universon
kaj trovi respondojn al tiuj demandoj.
Tre bonŝance,
mia handikapo ne grave ĝenis min.
Fakte, ĝi probable donis al mi pli da tempo
ol al la ceteraj homoj
por daŭrigi mian sciserĉadon.
La plejsupra celo estas kompleta priuniversa teorio,
kaj ni bone progresas tiudirekten.
Dankon pro via atento.
Chris Anderson: Profesoro, se eldiri 
vian opinion pri tiu temo,
ĉu vi kredas, ke estas pli probable ol ne,
ke ni ne estas, en nia galaksio,
la sola civilizacio ĉe nia nivelo de inteligenco?
D-ro Hawking sep minutojn bezonis por respondi, 
kaj tio montras
kia nekredebla malavareco liaflanke tiu prelego reprezentis por TED.
Stephen Hawking: Laŭ mi, estas probable, ke ni estas la sola civilizacio
ene de pluraj centoj da lumjaroj,
se ne, ni estus ricevintaj radio-ondojn.
Alia eblo estas, ke civilizacioj ne tre longe daŭras
antaŭ ol memdetrui.
CA: Profesoro Hawking, dankon pro via respondo.
Ĝi estos bonefika averto, mi kredas,
por la cetero de nia evento tiusemajne.
Ni dankas vin pro la eksterordinara 
strebo viaflanke
trakti tiujn temojn hodiaŭ.
Elkoran dankon.
(Aplaŭdoj)
Bonan tagon!
Ĉu vi estas maldormaj?
Oni forprenis mian nometikedon,
sed jen demando por vi:
Ĉu iu, ĉi tie, skribis sian nomon
en la araba?
Ĉu iu? Neniu?
Bone, ne gravas.
Iam, antaŭ nelonge,
kune kun amiko, mi volis mendi manĝaĵon
en iu restoracio.
Al la kelnero mi diris:
"Ĉu vi havas menuon?"
uzante la araban vorton.
Li rigardis min strange,
kvazaŭ li misaŭdis.
Li respondis: "Sorry?"
Mi repetis arabe:
"La menuon, mi petas."
Li rebatis:
"Ĉu vi ne scias kiel ĝi nomiĝas?"
"Ja scias mi."
Li diris: "Ne! ĝi nomiĝas "menu" (angle),
aŭ "menu" (france)."
Ĉu bonas mia franca prononco?
"Venu, venu, servu tiun ĉi!"
li fine diris.
Li ŝajnis naŭzita parolante al mi,
kvazaŭ li estis pensanta:
"Eĉ se ŝi estus la tutlasta ino sur la Tero,
mi ŝin senhesite ignorus!"
Kion signifas
diri "menuon" en la araba?
Tiu vorto igis junan Libanulon
taksi samlandaninon neprogresema
kaj nescia.
Kiel ŝi povas paroli tiele?
Tiumomente, mi komencis pripensi.
Tio kolerigis min,
sendube vundis min!
Ĉu oni malpermesas min paroli 
mian propran lingvon en mia hejmlando?
Kie povus okazi tielaĵo?
Kiel ĝi povis estiĝi?
Nu, pri tiu punkto,
estas multaj homoj kiel mi,
kiuj dum siaj vivoj atingas fazon,
en kiu ili pretas nevolonte forlasi
ĉion, kio devenas de la pasinteco,
nur por ke ili povas diri sin modernaj
kaj civilizitaj.
Ĉu mi devus forgesi mian kulturon, pensojn,
intelekton kaj ĉiujn memoraĵojn?
Niaj infanmemoraĵoj estas eble
la plej bonaj, kiujn ni havas pri la milito!
Ĉu mi devus forgesi ĉion, 
kion mi lernis en la araba, nur por konformiĝi?
Por esti unu el ili?
Ĉu logike?
Malgraŭ ĉio, 
mi strebis kompreni lin.
Mi ne volis juĝi lin tiel kruele,
kiel li juĝis min.
La araba lingvo 
ne sufiĉas por la bezonoj hodiaŭaj.
Ne estas lingvo por scienco,
esplorado, ne estas
lingvo kutima en universitatoj,
lingvo kutima en la laborejo,
lingvo, kiun ni uzus por
esplorprojekto progresema,
kaj tute ne lingvo 
uzita en flughaveno.
Se ni uzus ĝin tie,
oni tuj pripalpserĉus nin.
Kie ĝi estas uzebla, tiam?
Jen demando por ni ĉiuj!
Nu, vi volas, ke ni uzu la araban...
Sed kie do?
Jen unu realo nia.
Sed estas alia realo, pli grava,
kiun ni devus pripensi.
La araba estas nia patrolingvo.
Laŭ esploroj, la estreco de fremdaj lingvoj postulas estrecon de la patrolingvo.
Estreco de la patrolingvo estas antaŭkondiĉo 
por kreiva esprimeco en aliaj lingvoj.
Kiel?
Ĝibran Ĥalil Ĝibran.
Kiam li komencis verkadi,
li uzis la araban.
Liaj ideoj, lia imagpovo, lia filosofio
devenis tute de tiu knabeto 
el la vilaĝo
kie li kreskis,
flarante specifajn odorojn,
aŭdante specifajn voĉojn,
kaj pensante specifajn pensojn.
Do kiam li komencis verki angle
li jam havis solidan fundamenton.
Eĉ angle,
kiam oni legas lin angle,
oni retrovas la samajn odorojn,
la samajn sentojn.
Eblas imagi lin 
verkante en la angla,
tiun saman knabeton
el iu Libana monta vilaĝo.
Jen do ekzemplo neniel pridisputinda.
Due, oni ofte diras,
ke por mortigi nacion,
la nura maniero,
estas mortigi ĝian lingvon.
Tiun fakton disvolvigitaj socioj 
tute prikonscias.
Germanoj, Francoj, Japanoj, Ĉinoj,
ĉiuj estas konsciaj pri tio.
Jen kial ili perleĝe 
protektas siajn lingvojn.
Ili faras ilin sakraĵoj.
Jen kial ili uzas ilin ĉiumaniere,
kaj multpagas por disvolvigi ilin.
Ĉu ni estas pli astutaj ol ili?
Kompreneble,
ni ne estas parto de la plej modernaj landoj,
tia aŭdaca pensmaniero 
ankoraŭ ne trafis nin,
sed ni devus strebi
samniveliĝi kun ili.
Landoj, kiuj antaŭe estis je nia nivelo,
sed firmdecidis disvolviĝi,
faras esplorojn,
kaj sukcesas samniveliĝi,
landoj kiel Turkio, Malajzio k.a.,
kunportas siajn lingvojn
dum ili supreniras la progresmonton,
kaj protektas ilin kvazaŭ diamantoj,
kaj vartas ilin.
Ĉar se vi aĉetas aĵon 
el Turkio aŭ aliloke
kaj la etiketo estas ne en la turka,
nacia varo ĝi ne estas.
Ĝi ne estis farita en la lando mem.
La aĉetinto estas ne plu faranto,
li nur aĉetas, kiel ni, 
plejofte.
Do por esti novigantoj kaj produktantoj,
ili nepre protektis siajn lingvojn.
Se mi diras: "Libereco, memregadeco,
sendependeco" en la araba,
pri kio mi memorigas vin?
Ĝi neniel eĥas ĉe vi, ĉu?
Ne gravas, kiu diris la vortojn
nek kiel aŭ kial.
Lingvoj ne utilas nur por konversacii,
ne estas nur elbuŝigitaj vortoj.
Ili korespondas al specifaj periodoj 
el niaj vivoj,
kaj al terminaroj
ligitaj al niaj emocioj.
Kiam oni diras:
"Libereco, memregadeco, sendependeco"
ĉiu el vi bildigas ion specifan
en via menso,
specifajn emociojn
pri specifa tago
en specifa historiperiodo.
Lingvoj estas ne unu, du
aŭ tri vortoj aŭ literoj kunigitaj.
Estas interna ideo, kiu rilatas
al nia maniero pensi,
kaj vidi la aliajn.
Kio estas nia intelekto?
Kiel scii, ĉu la alia 
ja komprenas vin?
Se mi dirus: "Freedom, sovereignty,
independence",
aŭ se via filo alparolus vin kaj dirus:
"Paĉjo, ĉu vi travivis la periodon,
kiam uziĝis la slogano "Freedom"?
Kion vi sentus?
Se problemon vi ne vidas,
mi tuj eliru la scenejon,
ĉar mi parolas vane.
Esprimoj tiaj memorigas nin pri specifaj ideoj.
Francparolanta amikino mia 
edzigis Francon.
Iam, mi demandis al ŝi, kiel iras ŝian geedziĝon.
"Ĉio glatas", diris ŝi,
"sed iam mi pasigis tutan nokton
provante traduki
la sencon de 'toqborni' en la francan".
(Ridoj)
(Aplaŭdoj)
La malfeliĉulino faris la eraron diri
"toqborni" al li,
kaj devis pasigi tutan nokton 
klarigi la esprimon.
Li estis ege konsternigita... 
Kia krueleco!
Ĉu ŝi volas sinmortigi?
"Enterigu min"?
Estas nur unu el multaj ekzemploj.
Ni kune konstatis, ke ŝi ne povas diri 
tiun esprimon al sia edzo,
ĉar ĝi estas nekomprenebla de li,
kaj prave;
lia pensmaniero malsamas.
Ŝi ankaŭ rakontis: 
"Fajruz ni aŭskultas kune,
kaj iun vesperon,
mi provis traduki por li,
por ke li sentu tion, kion mi sentas 
aŭsukultante al Fajruz".
La kompatindulino provis francigi:
"El ili mi etendis la manojn 
kaj ŝtelis vin --"
(Ridoj)
Kaj jen la stumbligaĵo:
"Sed vi apartenas al ili,
kaj mi reprenis la manojn kaj lasis vin".
Traduku tion por mi.
(Ridoj)
Traduku tion por mi.
(Aplaŭdoj)
Do, kion ni faris 
por protekti la araban?
Ni faris tiun problemon 
socia zorgado,
kaj starigis kampanjon por protekti la araban.
Malgraŭ ke multaj diris: 
"Kiucele havigi al vi penon tian?
Forgesu pri tio kaj amuziĝu".
Nenia problemo!
La kampanjo por protekti la araban 
uzis sloganon, kiu diris:
"Mi alparolas vin oriente,
sed vi respondas okcidente".
Ni ne diris:
"Ne! Ni rifuzas tion aŭ tion ĉi".
Ni elektis alian stilon, 
por ke oni komprenu nin.
Kaj kiam oni parolas al mi tiel,
mi malŝatas la araban.
Ni diras --
(Aplaŭdoj)
Ni volas ŝanĝi nian realon,
kaj konvinki per maniero konforma 
al niaj revoj, niaj aspiroj kaj nia ĉiutaga vivo.
Per maniero, kiu similas al ni 
kaj pensas kiel ni.
Tiukiale, "Mi alparolas vin oriente,
sed vi respondas okcidente"
estis ja trafe.
Io plej facila,
tamen kreiva kaj persvadiva.
Poste,
ni starigis alian kampanjon
per leteroj sternitaj surteren.
Vi vidas ekzemplon ekstere,
iun leteron kadritan 
de nigra kaj flava glubendo,
kiu diras: "Ne mortigu vian lingvon!"
Kial? Serioze, ne mortigu vian lingvon.
Ni devus ja ne mortigi nian lingvon.
Se ni mortigus ĝin,
neprus trovi identecon.
Neprus trovi ekzistadon.
Ni devus reveni al la komenco.
Tio transas nur maltrafi nian ŝancon 
esti modernaj kaj civilizitaj.
Poste, ni publikigis fotojn 
de gejunuloj portantaj arabajn literojn.
Fotoj de "cool" genujuloj.
Ja "cool" ni estas!
Kaj al ĉiuj, kiuj diros:
"Ha! Vi ĵus uzis anglan vorton!"
Mi respondos,
"Ne! Mi alproprigas al mi la vorton 'cool'".
Obĵetu kion ajn vi volas,
sed donu al mi vorton pli bonan,
kiu pli bone rilatas al la mondo.
Mi ne ĉesos diri "Internet"
Mi ne diros:
"Mi iras en la Tut-Tera Teksaĵo"
(Ridoj)
Ne rilatas al ni!
Ni ne mensogu al ni mem.
Sed por atingi tiun punkton,
ni devas esti konvinkitaj,
ke ni ne permesu 
al iu pli granda, aŭ al iu
kiu pensas rajti estri nin 
lingvo-rilate,
kontroli nin, aŭ igi nin pensi kaj senti 
kion ajn li volas.
Kreivo estas neceso.
Se ni ne povas atingi la foran spacon
aŭ fari raketon, ktp,
ni estu kreivaj.
Tiun momenton mem, ĉiu el vi 
estas kreiva projekto.
La kreivo de via patrolingvo 
estas la vojo.
Ni eku je tiu momento.
Ni verku romanon
aŭ faru mallongan kinaĵon.
Simpla romano tutmondigus nin denove.
Ĝi denove unuarangigus la araban.
Ne pravas, ke ne estas solvo;
solvo estas ja!
Sed tion ni devas scii, konvinkiĝi ke solvo ekzistas,
ke estas nia devo
esti parto de tiu solvo.
Konklude, kion vi povas fari hodiaŭ?
Nu, pepadoj... Kiu ĉi tie pepadas?
Mi petas... petegas vin,
kvankam mia tempo estas preskaŭ finita,
en la araba, la angla, la franca aŭ la ĉina.
Sed ne skribu en la araba 
per latinaj literoj miksitaj kun numeroj!
(Aplaŭdoj)
Kia katastrofo!
Tio estas ne lingvo.
Estas la virtuala lingvo 
de virtuala mondo.
Ne facilas reveni 
el tia mondo kaj disvolviĝi.
Jen la unua afero farebla.
Due, multaj aliaj faroj
entrepreneblas.
Ni estas ĉi tie hodiaŭ 
ne por konvinki unujn la aliajn.
Ni volas priatentigi la neceson 
protekti nian lingvon.
Nun, jen sekreto.
Bebo rekonas sian patron unue
per lia lingvo.
Kiam naskiĝos mian filinon, mi diros al ŝi:
"Jen via patro, kara".
Mi ne diros: 
"This is your dad, honey".
Ĉe la supermerkato,
mi promesis al mia filino Noor,
ke se iam ŝi diras:
"Dankon" en la araba,
Mi ne respondos: "Dis: 'Merci, Maman'",
esperante, ke neniu aŭdis ŝin.
(Aplaŭdoj)
Ni forigu tiun kulturan malestimon.
(Aplaŭdoj)
Malgraŭ la pravaj zorgoj pri aidoso kaj la birda gripo
-- kaj ni aŭskultos pli poste la
brilan D-ron Brillant paroli pri tio --
mi volas paroli pri aliaj pandemioj, kiuj estas
la korvaskula malsano, diabeto, hipertensio
-- ĉiuj plene preventeblaj
por almenaŭ 95 procentoj de la homoj
nur per ŝanĝo de dieto kaj vivo-stilo.
Okazas, ke nuntempe estas
tutmondiĝo de la malsano, ke homoj ĉie
ekmanĝas kiel ni, kaj vivas kiel ni, kaj
mortas kiel ni. Post unu generacio, ekzemple,
Azio, kiu havis unu el la plej malaltaj proporcioj de
kormalsano, trodikeco kaj diabeto, atingis
unu el la plej altaj. Kaj en Afriko, kormalsano
samrangas kun mortoj pro HIV kaj aidoso
en la plejmulton de la landoj.
Do jen estas urĝa momento de oportuno, kiun
ni profitu por fari gravan ŝanĝon, kiu povas
influi la vivojn de ja milionoj da homoj
kaj praktiki preventan medicinon
laŭ tutmonda skalo.
Kor- kaj sangvaskulaj malsanoj mortigas
pli da homoj -- ne nur ĉi-lande, sed
ankaŭ tutmonde -- ol ĉiuj aliaj kialoj kune,
kvankam ĝi estas plene preventebla por preskaŭ ĉiuj.
Ĝi ne nur estas preventebla; ĝi fakte estas
inversigebla. Kaj dum la lastaj 29 jaroj, preskaŭ,
ni sukcesis montri, ke per simpla ŝanĝo en la
dieto kaj vivo-stilo, uzante tiujn tre altteknikajn,
kostajn, modernegajn mezurojn por pruvi
kiel potencaj estas la tre simplaj malaltteknikaj kaj
malmultekostaj intervenoj -- kvanta
arteriografio, antaŭ kaj post unu jaro,
kaj koraj PET-tomografioj.
Ni montris antaŭ kelkaj monatoj -- ni publikigis
la unuan studaĵon montrantan, ke oni povas
ja haltigi aŭ malprogresigi prostatan kanceron
farante ŝanĝojn en dieto kaj vivostilo kaj
70-procenta malprogreso en la tumoro aŭ
haltigo de la tumor-kreskiĝo, kompare al nur naŭ
procentoj de la kompara grupo.
Kaj en tiu ĉi MRI- kaj MR-spektroskopio
la aktiveco de prostata tumoro montriĝas ruĝe -- vi
povas vidi ĝian reduktiĝon post unu jaro.
Nun estas epidemio de trodikeco: du trionoj el
la plenkreskuloj kaj 15 procentoj el la infanoj.
Vere zorgigas min, ke diabeto kreskis 70-procente
dum la lastaj 10 jaroj kaj tiu ĉi povas esti la
unua generacio en kiu niaj infanoj vivas
malpli longe ol ni. Estas bedaŭrinde
kaj preventeble.
Tio ĉi ne estas balotrezultoj, sed
homoj -- la nombro da trodikaj homoj
laŭ ŝtato, komencante en 1985 - 87 -- kaj
tio ĉi el CDC-retejo -- 1988 ĝis 1991 -- vi
ekhavas novan kategorion -- 1992 ĝis 96,
1997 ĝis 2001 - ĝi plimalboniĝas.
Ni iel malevoluas. (Ridoj)
Nu, kion ni povas fari pri tio? Bone,
la dieto, kiun ni trovis kaj povas malevoluigi
kormalsanon kaj kanceron estas azia dieto.
Sed en Azio, oni ekmanĝas kiel ni
kaj tio klarigas kial ili ekmalsaniĝas
kiel ni.
Do mi eklaboris kun pluraj grandaj
manĝaĵo-entreprenoj. Ili povas igi alloge kaj amuze
kaj plaĉe kaj konvene manĝi pli sanigajn manĝaĵojn,
-- mi prezidas la rekomendkonsilantarojn de McDonald's
kaj Pepsico, kaj ConAgra, kaj Safeway kaj
baldaŭ Del Monte, kaj ili malkovras, ke
tio estas favora al negoco.
La salatoj, kiujn vi vidas ĉe McDonald's venis el
la studo -- ĝi ofertos azian salaton.
Ĉe Pepsi, du trionoj el ĝia malneta enspezo
venas el ĝiaj pli bonaj manĝaĵoj.
Se ni povas agi tiel, ni povos liberigi
rimedojn por aĉeti medikamentojn, kiujn oni vere
bezonas por zorgi pri aidoso, HIV, malario
kaj preventi birdan gripon. Dankon.
﻿Mi kunlaboras kun bakterioj.
Kaj mi tuj montros al vi
bildopostbildan videon, kiu mi faris lastatempe
en kiu oni vidas bakteriojn eltiri mineralojn
el sia medio
dum unuhora periodo.
Tio, kion vi vidas
estas bakterioj, kiuj metabolas,
kaj tion farante
kreas elektran ŝarĝon.
Tio eltiras metalojn
el la proksima ĉirkaŭaĵo.
Tiuj metaloj kolektiĝas kiel mineraloj
je la surfaco de la bakterioj.
Unu el la plej persistaj problemoj
de la monda loĝantaro hodiaŭ
estas trovi fidindajn fontojn
de trinkebla akvo.
La procezo nomata sensaligo estas
unu el tiuj fontoj de trinkakvo.
Ĝi uzeblas por homa konsumado aŭ agrikulturo.
Sensaligi akvon --
specife marakvon --
per inversa osmozo
estas grava procezo
por landoj kie uzebla trinkakvo mankas
tra la mondo.
Inversa osmozo de marakvo
estas membranfiltrila teknologio.
Oni altiras marakvon
per pumpilo, kaj repuŝas ĝin
trans membrano
duontralasebla.
Por produkti trinkeblan akvon tiumaniere,
oni bezonas energion. Krome,
la procezo postlasas koncentritan salsolvon,
kaj ĝi tre multekostas,
tro, fakte, por multaj landoj tramonde.
Ofte, ankaŭ, la salsolvon, kiu rezultas
oni simple repumpas en la maron.
Tio damaĝas la ekologion de la loko
en kiu oni remetas la solvon.
Nun, mi laboras en Singapuro, urbo
kiu ludas ĉefrolon pri la disvolvigo
de sensaligajn teknologiojn.
Singapuro proponas prokukti ĝis 2060
900 milionojn da litroj
de sensaligitan akvon ĉiutage.
Bedaŭrinde, tio ankaŭ rezultigos
grandegan kvanton da salsolvo.
Ĝuste tie povas interveni mia kunlaboranto kun bakterioj.
Tio, kion ni faras nun
estas akumuli metalojn,
kiel kalcio, kalio kaj magnezio,
ekstraktitajn el postsensaliga salsolvo.
Nur pri kalio
kaj la akvokvanto, kiun mi ĵus menciis,
oni kalkulas valoron de $4.5 miliardoj
por la minindustrio de Singapuro --
kie ne estas krudmaterialoj.
Do mi petas vin imagi minindustrion tian,
kia neniam ekzistis antaŭe;
imagu minindustrion,
kiu ne profanas la Teron;
imagu bakteriojn, kiuj helpas nin tiurilate
per akumulado, precipitado
kaj sedimentigo de mineraloj
el sensaliga salsolvo.
Tio, kion vi povas vidi ĉi tie
estas la komenco de enlaboratoria industrio,
de minindustrio en akordo kun naturo.
Dankon.
(Aplaŭdoj)
Tiklis min la demando
ĉu ni povus disvolvi sesan sentumon --
sentumo, kiu donus al ni senpenan aliron
kaj facilan aliron al la metadatumojn
aŭ informojn, kiuj povas ie troviĝi
kaj povus esti signifa por helpi nin ĝuste decidi
pri kio ajn antaŭ kio ni troviĝos.
Kaj iuj inter vi eble argumentos
nu, ĉu nuntempaj poŝtelefonoj ankoraŭ ne faras tion?
Sed mi dirus, ke ne, ili ne faras.
Kiam vi renkontas iun tie ĉi en TED --
kaj tiu ĉi estas la pinta kunvenejo, kompreneble, de la jaro --
vi ne manpremas al iu
kaj diras "Ĉu vi povas atendi momenton
dum mi prenos mian telefonon kaj guglumos pri vi?
Aŭ kiam vi iras al supermarkto
kaj staras ĉe tiu giganta koridoro
kun malsamaj specoj de necesejaj paperoj,
vi ne prenas vian poŝtelefonon kaj lanĉas retkrozilon
por iri al hejmpaĝo kaj provi decidi
kiun el tiuj malsamaj specoj de necesejaj paperoj
estas la plej ekologie respondeca aĉeto?
Ni do fakte ne havas facilan aliron
al tiu signifa informo,
kiu povas simple helpi nin optimume decidi
pri tio, kion oni sekve faru kaj kiel oni agu.
Tial mia esplorgrupo en la laboratorio pri medioj
disvolvis serion de inventoj
por doni al ni aliron al tiu informo
laŭ iom facila maniero,
sen la neceso, ke la uzanto kiel ajn ŝanĝu sian sintenon.
Kaj mi estas tie ĉi por malkaŝi
nian plej lastan klopodon
kaj plej sukcesan ĝis nun,
kiu plejparte estas ankoraŭ kuranta laboro.
Mi fakte vestas la aparaton ĝuste nun
kaj ni iel kunmetis ĝin
el eroj jam disponeblaj --
kaj cetere ĝi kostas nur 350 dolarojn
en la nuna momento.
Mi vestas kameraon, simplan komputil-kameraon,
porteblan projekcian sistemon kun bateria elektro kaj etan spegulon.
Tiuj iloj komunikiĝas kun mia poŝtelefono en mia poŝo,
kaj ĝi rolas kiel la aparato por komunikado kaj komputado.
Kaj en la video tie ĉi ni vidas mian studenton Pranav Mistry,
kiu fakte estas la geniulo realiganta
kaj fasonanta tiun tutan sistemon.
Kaj ni vidas kiel tiu ĉi sistemo
ebligas al li paŝi al iu ajn loko
kaj uzi siajn manojn por interagi kun la informoj,
kiuj projekciiĝas antaŭ li.
La sistemo sekvas la kvar signifajn fingrojn.
Ĉi-okaze li uzas simplajn ŝtopilojn de markiloj,
kiujn vi eble rekonas.
Sed se oni volas pli laŭmodan version
oni povas ankaŭ farbi siajn ungojn laŭ diversaj koloroj.
Kaj la kamerao esence sekvas tiujn kvar fingrojn
kaj rekonas iun ajn geston, kiun li faras
tiel ke li povas ekzemple iri al mapo de Long Beach,
pligrandigi aŭ malpligrandigi ĝin, ktp.
La sistemo rekonas ankaŭ ikonajn gestojn,
kiel la geston fari foton
kaj ĝi faras foton de tio, kio troviĝas antaŭ vi.
Kaj kiam li reiras al la laboratorio
li povas simple iri ĉe iu ajn muro
kaj projekcii ĉiujn fotojn, kiujn li faris
trafoliumi kaj organizi ilin,
regrandigi ilin ktp
denove per naturaj gestoj.
Nu, iuj inter vi tre probable estis tie ĉi antaŭ du jaroj
kaj vidis la elmontron de Jeff Han
aŭ iuj inter vi povas pensi "Ĉu tio ne similas al la Surfaco-tablo de Microsoft?"
Jes, vi povas interagi ankaŭ kun ĝi per naturaj gestoj,
per ambaŭ manoj kaj tiel plu.
Sed la diferenco estas tio, ke vi povas uzi kiun ajn surfacon,
vi povas paŝi sur kiu ajn surfaco,
inkluzive de via mano, se nenio alia estas disponebla,
kaj interagi kun tiu projekciita datumo.
La aparato estas plene portebla
kaj povas esti...
< aplaŭdoj >
Do unu grava diferenco estas ĝia plena portebleco.
Alia eĉ pli grava diferenco estas tio, ke en larĝskala produktado
tio estonte ne kostus pli ol la nuntempaj poŝtelefonoj
kaj fakte ĝi ne rezultus eĉ pli granda pakaĵo --
ĝi povus aspekti iom pli laŭmoda
ol tiu ĉi versio, kiun mi vestas ĉirkaŭ la kolo.
Sed krom fari iujn inter vi fantaziumi
aspekti tiel ĉarma kiel Tom Cruise en "Minority Report",
la kialo por nia entuziasmiĝo pri tiu ĉi aparato estas tio,
ke ĝi vere povas agi kiel unu el tiuj aparatoj de sesa sentumo,
kiu donas al vi signifan informon
pri kio ajn antaŭ vi.
Ni do vidas Pranav-on iranta al la supermarkto
kaj li aĉetas iom da higiena papero.
Kaj dum li prenas varon, kiun la sistemo povas rekoni,
la prenatan produkton
uzante ĉu bildorekonon aŭ teknologion de markiloj,
kaj tio donas al li verdan aŭ oranĝan lumon.
Li povas peti plian informon.
Do tiu ĉi aparta elekto
estas aparte bona elekto laŭ liaj personaj kriterioj.
Iuj inter vi eble volas la higienan paperon kun plej multe da blankigilo
anstataŭ la plej medi-respondecan elekton.
< ridoj >
Se li prenas libron en vendejo,
li povas ricevi taksadon de Amazon.
Ĝi projekciiĝas sur la kovrilo de la libro.
Jen la libro de Juan, nia antaŭa preleganto,
kiu cetere ricevas grandan taksadon ĉe Amazon.
Kaj tiel Pranav foliumas la paĝon de la libro
kaj povas vidi aldonajn informojn pri ĝi --
komentojn de legantoj, eble iun informon el lia preferata recenzinto ktp.
Se li iras al specifa paĝo,
li trovas noton fare de spertulo aŭ de amiko
kiu donas al li iom pli da aldona informo
pri io en tiu aparta paĝo.
Legi ĵurnalon --
ĝi neniam bezonas malaktualiĝi.
< ridoj >
Oni povas ekhavi videonotojn de la evento pri kiu oni legas.
Oni povas ekhavi la plej lastajn sportorezultatojn kaj tiel plu.
Tio ĉi estas pli polemika eblaĵo.
< ridoj >
Dum oni interagas kun alia ĉe TED,
eble oni povas vidi amason da temvortoj,
la vortoj ligitaj al tiu homo
en ties blogo kaj personaj hejmpaĝoj.
En tiu ĉi okazo, la studento estas interesata pri kameraoj kaj simile.
Survoje al la flughaveno,
se oni prenas sian enirbileton, ĝi povas diri ĉu la flugo malfruiĝas,
ke la enirpordego ŝanĝiĝis kaj tiel plu.
Kaj se oni bezonas scii la aktualan horon,
estas tiel simple kiel desegni horloĝon --
< ridoj >
< aplaŭdoj >
sur via brako.
Do jen kie ni estas ĝis nun
en la disvolvado de la sesa sentumo,
kiu donos al ni facilan aliron al ĉiu signifa informo
pri la aĵoj, kiujn ni povas preterpasi.
Mia studento Pranav, kiu estas vere, kiel dirite, la geniulo malantaŭ tio.
< aplaŭdoj >
Li ja meritas multajn aplaŭdojn
ĉar mi kredas, ke li efektive ne dormis multe dum la lastaj tri monatoj.
Cetere lia koramikino probable ne estas tre kontenta pri li.
Sed ĝi ankoraŭ ne estas perfekta, estas multe da kuranta laboro.
Kaj eble post pliaj 10 jaroj
ni estos tie ĉi kun la plej lasta greftaĵo de sesa sentumo por la cerbo.
Dankon.
< aplaŭdoj >
Multaj revolucioj okazis
dum la lasta jarcento,
sed eble neniu estis tiel signifoplena
kiel la revolucio de longviveco.
Nuntempe ni vivas averaĝe
34 jarojn pli ol niaj praavoj.
Pripensu tion.
TIo estas plena dua vivo de plenkreskulo
kiu aldoniĝis al nia vivdaŭro.
Tamen grandparte nia kulturo
ne adaptiĝis al la signifo de ĉi tio.
Ni daŭre vivas kadre de la malnova vidpunkto
el kiu aĝo estas arko.
Tiu estas la ŝablono, la malnova ŝablono.
Oni naskiĝas, oni atingas pinton je la meza vivo,
kaj oni kliniĝas ĝis plenkaduko.
(Ridoj)
Aĝo kvasaŭ malsano.
Sed multaj homoj nuntempe --
filozofoj, artistoj, kuracistoj, sciencistoj --
novmaniere rigardas tion kion mi nomas la trian akton,
la lastaj tri jardekoj de la vivo.
Ili ekkomprenas ke ĉi tiu fakte estas evolua vivfazo
kun propra signifo --
tiom malsama ol meza aĝo,
kiom adolesko estas ol infaneco.
Kaj ili demandas sin - ni ĉiuj devus demandi --
kiel ni uzu tiun tempon?
Kiel ni vivu sukcese?
Kiu estas la ĝusta metaforo
pri maljuniĝo?
Mi dum la lasta jaro serĉadis kaj verkis pri tio,
kaj tiel ekkomprenis
ke pli taŭga metaforo pri maljuniĝo
estas ŝtuparo --
la supreniron de la homa spirito,
kiu enigas nin en saĝecon, plenecon
kaj aŭtentikecon.
Aĝo tute ne estas kvazaŭ malsano;
aĝo estas ŝanco.
Divenu kial?
Ĉi tiu ŝanco ne estas por la malmultaj bonŝanculoj.
Oni konstatas
ke la plejmulto de homoj super kvindek jaroj
fartas plibone, malpli streĉite,
pli amikemaj, pli trankvilaj.
Ni emas vidi komunajn trajtojn
pli ol diferencojn.
Kelkaj pristudoj eĉ diras
ke ni estas pli feliĉaj.
Ne tion mi atendis, verdire.
Mi venas de longa vico de deprimuloj
Kiam mi alproksimiĝis al miaj lastaj kvardekaj jaroj,
kiam mi vekiĝis matene
miaj unuaj ses pensoj estis ĉiuj negativaj.
Mi timegis.
Mi pensis, diable,
mi iĝos malsprita maljunulino.
Sed hodiaŭ, dum mi trafis ĝuste mezen de mia tria akto,
mi komprenas ke mi neniam estis pli feliĉa ol nun.
Mi tiel plene bonfartas.
Kaj mi malkovris
ke kiam vi estas interne de maljuneco,
kontraste al rigardi ĝin el ekstere,
timo malpliiĝas.
Vi komprenas ke vi ankoraŭ estas vi mem,
eble eĉ pli tiel.
Picasso iam diris, "oni bezonas multan tempon por iĝi junaj."
(Ridoj)
Mi ne volas romantikigi maljuniĝon.
Sendube estas neniu garantio
ke ĝi povu esti tempo de ĝuo kaj evoluo.
Parte tio dependas de bonŝanco.
Parto, nedirinde, estas genetika.
Fakte triono devenas el genetiko.
Kaj pri tio ni malmulton povas fari.
Sed tio implicas ke pri du trionoj
de nia eblo bonfarti dum la tria akto
ni ion povas fari.
Ni pridiskutos kion ni povas fari
por igi ĉi tiujn aldonajn jarojn ĝueblaj
kaj profiti el ili por akiri malsaman rezulton.
Lasu min diri ion pri la ŝtuparo
kiu povas ŝajnj kiel stranga diraĵo por maljunulo
pro tio ke multajn maljunulojn malhelpas ŝtuparoj.
(Ridoj)
Ankaŭ min.
Kiel vi eble scias,
la tuta mondo funkcias kadre de universala leĝo:
entropio, la dua leĝo de termodinamiko.
Entropio signifas ke ĉio en la mondo, nepre ĉio,
malpliiĝas kaj kadukas,
do la arko.
Nur ekzistas unu escepto al tiu universala leĝo,
tiu estas la homa spirito,
kiu povas daŭrigi evoluon supren --
do la ŝtuparo --
kiu enigas nin en plenecon,
aŭtentikecon kaj saĝecon.
Jen ekzemplo de tio kion mi celas.
Tiu suprenira evoluo
povas okazi eĉ fronte al plej serioza fizika malhelpo.
Antaŭ ĉirkaŭ tri jaroj
mi legis artikolon en New York Times.
Temis pri viro nomata Neil Selinger --
57 jaraĝa, emerita advokato --
kiu aliĝis grupon de verkistoj ĉe Sarah Lawrence
kie li trovis sian verkokapablon.
Post du jaroj
oni anoncis al li diagnozon de ALS -- la malsano de Lou Gehrig.
Estas terura malsano, nepre mortiga.
Ĝi detruas la korpon, sed la menso plufunkcias.
En tiu artikolo, s-ro Selinger skribis la jenon
por priskribi kio okazas al li.
Mi transkopias:
"Dum miaj muskoloj malfortiĝas
mia verkado plifortiĝas.
Dum mi malrapide perdas mian parolkapablon
mi atingas mian plenan voĉon.
Dum mi malpliiĝas, mi kreskas.
Dum mi perdis tiom multe
mi ektrovis min mem."
Neil Selinger, laŭ mi,
estas la enkarniĝo de grimpado de la ŝtuparo.
en sia tria akto.
Ni ĉiuj je naskiĝo ricevis spiriton, ĉiuj,
sed ofte ĝi estas subpremata
sub la batoj de la vivo,
violento, perforto, senzorgo.
Eble niaj gepatroj suferis deprimon.
Eble ili ne kapablis ami nin
preter niaj atingoj en la mondo.
Eble ni plusuferas
pro psika sufero, pro iu vundo.
Eble ni sentas ke multaj el niaj rilatoj
ne plenumiĝis.
Tial ni povas senti nin malkompletaj.
Eble la celo de la tria akto
estas kompleti la taskon finkonstrui nin mem.
Por mi tio ekis kiam mi alproksimiĝis
al mia tria akto, mia 60-a datreveno.
Kiel mi travivu ĝin?
Kion mi atingu dum tiu fina akto?
Mi komprenis ke por ekscii kien mi iru,
mi devis ekscii kien mi estis irinta.
Do mi rigardis malantaŭen
kaj taksis miajn unuajn du aktojn,
klopodis vidi kiu mi tiam estis,
kiu mi vere estis --
ne kiu gepatroj aŭ aliuloj diris ke mi estas,
aŭ traktis min kvazaŭ mi estas.
Sed kiu estis mi? Kiu estis miaj gepatroj --
ne kiel gepatroj, sed kiel homoj?
Kiuj estis miaj avoj?
Kiel ili traktis miajn gepatrojn?
Tiaj demandoj.
Post du jaroj mi malkovris
ke ĉi tiun procezon kiun mi trairis
psikologistoj nomas
"revizii sian vivon."
Ili diras ke ĝi povas doni novan signifon
kaj klarecon kaj enhavon
al vivo de homo.
Vi povus malkovri, kiel mi,
ke multaj konvinkoj viaj estis eraraj,
multaj aferoj kiujn vi kredis pri vi
fakte ne vere rilatis al vi.
Ne kulpas vi, vi nur ekscias.
Do vi povas nun rigardi malantaŭen
pardoni ilin
kaj pardoni vin mem.
Vi povas liberigi vin mem
de via estinto.
Vi povas ŝanĝi vian rilaton
al via pasinteco.
Dum mi verkis pri tio
mi trafis hazarde libron: "Homa serĉado pri signifo"
fare de Viktor Frankl.
Viktor Frankl estis germana psikiatristo
kiu travivis kvin jarojn en Nazia koncentrejo.
Kaj li skribis ke dum li estis en la koncentrejo,
li povis distingi, se iam ili liberiĝos,
kiuj el ili postvivos bonfarte
kaj kiuj ne.
Li skribis jene:
"Ĉio kion vi posedas en via vivo povas esti forprenita
krom unu afero:
via libereco elekti,
kiel vi respondos
al via situacio.
Estas ĉi tio kio estigas
la kvaliton del nia pasinta vivo --
ne ĉu oni estis riĉa aŭ malriĉa,
fama aŭ nekonata,
sana aŭ suferanta.
Kio fiksas la kvaliton de nia vivo
estas nia rilato al tiaj realaĵoj,
kiun signifon ni atribuas al ili,
kia estas nia sinteno fronte al ili,
kian mensan staton ni lasas ke ili estigu."
Eble la ĉefa celo de la tria akto
estas iri malantaŭen kaj klopodi, se eblas,
ŝanĝi nian rilaton
al nia pasinteco.
Ŝajnas ke prikona serĉado montras
kiam ni kapablas fari tion,
ĝi evidentiĝas neurologie --
en la cerbo novaj neŭraj konektoj kreiĝas.
Jen, se vi en la pasinteco reagis nee
al okazaĵoj kaj homoj,
neŭraj padoj formiĝas
per ĥemiaj kaj elektraj signaloj senditaj tra la cerbo.
Plurripete tiuj neŭraj padoj solidiĝas
kaj iĝas la kondutregulo
eĉ se tio estas por ni malbono
ĉar ĝi kaŭzas streĉon kaj anksiecon.
Se tamen
ni povas rigardi malantaŭen kaj ŝanĝi nian rilaton,
reinspekti nian rilaton
al pasintaj homoj kaj okazaĵoj,
la neŭraj padoj povas ŝanĝi.
Se ni povas pluteni
la pli pozitivajn reagojn pri la pasinteco,
tio iĝas la nova normo.
Estas kiel refiksi termoregulilon.
Ne estas sperti travivaĵojn
kio saĝigas nin,
male estas ordigi pripensante niajn spertojn
kio saĝigas nin
kaj helpas nin iĝi pleneca,
favoras saĝecon kaj verecon.
Tio helpas nin iĝi tion, kion ni povintus iĝi.
Virinoj sentas sin tuj kompletaj, ĉu ne?
tio estas, kiel knabinoj ni tre vervas - "Jes, kiu diris tion?"
Ni pretas agi.
Ni estras nian vivon.
Sed tre ofte
multaj se ne la plejmulto de ni, atingante puberecon,
maltrankvilas pri taŭgeco kaj populareco.
Tiel ni iĝas kaj subjektoj kaj objektoj de la vivoj de aliuloj.
Sed nun, en nia tria akto,
povas iĝi eble
reveni al la komenco
kaj la unuan fojon kompreni ĝin.
Kaj se ni povas atingi tion,
ne nur estos por ni mem.
Maljunulinoj estas la plej ampleksa
demografia grupo en la mondo.
Se ni povas rigardi reen kaj redifini nin mem
kaj iĝi plenecaj,
ĉi tio kaŭzos kulturan ŝanĝon en la mondo,
kaj havigos ekzemplon al la junaj generacioj
tiel ili povos rekoncepti ilian vivtempon,
Mi ege dankas vin.
(Aplaŭdoj)
Mi estas rakontisto.
Kaj mi ŝatus prezenti al vi kelkajn personajn rakontojn
pri tio, kion mi ŝatas nomi "la danĝero de la ununura rakonto".
Mi kreskis en universitata kampuso en orienta Niĝerio.
Mia patrino diras, ke mi eklegis je la aĝo de du jaroj
kvankam mi kredas, ke kvar estas pli verŝajne.
Mi do estis frua leganto. Kaj mi legis
britajn kaj usonajn infanlibrojn.
Mi estis ankaŭ frua verkisto.
Kaj kiam mi ekverkis, ĉirkaŭ sepjaraĝa,
rakontojn per krajono kun bildoj faritaj per paŝtelo,
kiujn mia kompatinda patrino estis devigata legi,
mi verkis precize tiajn rakontojn, kiajn mi tiam legis.
Ĉiuj miaj roluloj estis blankaj kaj bluokulaj.
Ili ludadis en la neĝo.
Ili manĝis pomojn.
< ridoj >
Kaj ili multe parolis pri la vetero,
kiel agrable estas tio, ke la suno aperis.
< ridoj >
Nu, malgraŭ la fakto, ke mi vivis en Niĝerio.
Ĝis tiam mi neniam estis ekster Niĝerio.
Ni ne havis neĝon. Ni manĝis mangojn.
Kaj ni neniam parolis pri la vetero,
ĉar tio ne estis necesa.
Miaj roluloj ankaŭ trinkis multe da zingibra biero
ĉar la roluloj en la britaj libroj, kiujn mi legis,
trinkis zingibran bieron.
Ne gravas, ke mi eĉ ne imagis tion, kio zingibra biero estas.
< ridoj >
Kaj dum multaj jaroj poste, mi havis avidan deziron
gustumi zingibran bieron.
Sed tio estas alia rakonto.
Mi kredas, ke tio montras
kiel impreseblaj kaj atingeblaj oni estas
antaŭ rakonto,
aparte en la infanaĝo.
Ĉar en ĉiuj libroj, kiujn mi legis
la roluloj estis fremdaj.
Mi tiam konvinkiĝis, ke libroj
en si mem nepre enhavu fremdulojn
kaj devus temi pri io, kun kio
mi ne povus persone identiĝi.
Tamen ĉio ŝanĝiĝis kiam mi malkovris afrikajn librojn.
Ne estis multaj disponeblaj. Kaj ili ne estis tiel
facile troveblaj kiel la eksterlandaj libroj.
Pro verkistoj kiel Chinua Achebe kaj Camara Laye
mi spertis mensoŝanĝon en mia kompreno
pri literaturo.
Mi ekkomprenis, ke ankaŭ homoj kiaj mi,
knabinoj ĉokoladkoloraj,
kies malglata hararo ne povus esti aranĝita laŭ ĉevalvosto,
ankaŭ tiuj povus ekzisti en literaturo.
Mi komencis verki pri aferoj, kiujn mi rekonis.
Nu, mi amis tiujn usonajn kaj britajn librojn, kiujn mi legis.
Ili pelis mian imagpovon. Ili malfermis novajn mondojn al mi.
Sed la flanka konsekvenco
estas tio, ke mi ne sciis, ke homoj kiaj mi
povus ekzisti en literaturo.
Do la malkovro de afrikaj verkistoj
savis min de la ununura rakonto pri tio,
kio libroj estas.
Mi venas el ordinara mezklasa niĝeria familio.
Mia patro estis profesoro.
Mia patrino estis administranto.
Kaj tiel ni havis, kiel estis la kutimo,
hejme loĝantan serviston, kiu ofte venis el kamparaj vilaĝoj de la regiono.
Do kiam mi fariĝis 8-jara ni ricevis novan knabon kiel serviston.
Lia nomo estis Fide.
Mia patrino nur rakontis al ni,
ke lia familio estas tre malriĉa.
Mi patrino sendis ignamon kaj rizon
kaj niajn malnovajn vestaĵojn al lia familio.
Kaj kiam mi ne finis mian manĝaĵon, mia patrino diradis:
"Finmanĝu! Ĉu vi ne scias, ke homoj kiel la familio de Fide havas nenion?"
Mi do sentis grandegan kompaton al la familio de Fide.
Tiam en iu sabato ni iris viziti lian vilaĝon.
Kaj lia patrino montris al ni bele plektitan korbon,
kiun lia frato faris el tinkturita rafio.
Mi estis surprizita.
Neniam venis al mi la ideo, ke iu en lia familio
povus vere fari ion.
Mi ĉiam aŭdis nur, kiel malriĉaj ili estas
do fariĝis neeble al mi vidi ilin kiel
io alia ol malriĉuloj.
Ilia malriĉeco estis mia ununura rakonto pri ili.
Jarojn poste, mi pensis pri tio kiam mi lasis Niĝerion
por iri al universitato en Usono.
Mi estis 19-jaraĝa.
Mia usona samĉambranino estis ŝokita de mi.
Ŝi demandis kie mi tiel bone lernis paroli la anglan,
kaj ŝi estis konfuzita kiam mi diris, ke Niĝerio
ja havas la anglan kiel sian oficialan lingvon.
Ŝi demandis, ĉu ŝi povas aŭskulti tion, kion ŝi nomis mia "triba muziko"
kaj sekve ŝi tre elreviĝis
kiam mi aŭskultigis mian sonbendon de Mariah Carey.
< ridoj >
Ŝi supozis, ke mi ne scias kiel
uzi fornelon.
Kio skuis min estas tio, ke ŝi kompatis min
eĉ antaŭ ol ŝi vidis min.
Ŝia normala sinteno rilate al mi, kiel afrikano,
estis speco de patronado, bonintenco, kompato.
Mia samĉambranino havis ununuran rakonton pri Afriko.
Ununuran rakonton de katastrofo.
En tiu ununura rakonto ne estis eble, ke
afrikanoj estu iel similaj al ŝi.
Neniu ebleco de sentoj pli malsimplaj ol kompato.
Neniu ebleco de interrilato kiel homaj egaluloj.
Mi devas diri, ke antaŭ ol iri al Usono
mi ne konscie identiĝis kiel afrikano.
Sed nur en Usono, ĉiam kiam afrikdevenaj homoj turnis sin al mi.
Ne gravas, ke mi sciis nenion pri lokoj kiel Namibio.
Sed mi alvenis al engaĝiĝo kun tiu nova identeco.
Kaj en pluraj aspektoj mi nun pensas pri mi kiel afrikano.
Tamen plu tre agacas min kiam oni
aludas al Afriko kvazaŭ al unu lando.
La plej ĵusa ekzemplo estis mia cetere mirinda flugo
el Lagos antaŭ du tagoj, en kiu
estis anonco dum flugo de kompanio "Virgin"
pri karitata laboro en "Barato, Afriko kaj aliaj landoj".
< ridoj >
Tiam post kelkaj jaroj en Usono kiel afrikano,
mi ekkomprenis la sintenon de mia samĉambranino pri mi.
Se mi ne kreskus en Niĝerio kaj se mi scius pri Afriko
nur el popularaj bildoj,
ankaŭ mi pensus, ke Afriko estas loko de
belaj pejzaĝoj, belaj bestoj
kaj nekompreneblaj homoj
batalantaj sensencajn militojn, mortantaj pro mizero kaj aidoso,
malkapablaj paroli per si mem
kaj esperantaj savadon
de afabla, blanka fremdulo.
Mi vidus afrikanojn same kiel mi vidis,
kiel infano, la familion de Fide.
Tiu ununura rakonto pri Afriko venas, mi kredas, el la Okcidenta literaturo.
Jen tie ĉi citaĵo el la notoj
de londona komercisto nomata John Locke,
kiu navigis al okcidenta Afriko en 1561
kaj konservis fascinan raporton pri sia vojaĝo.
Aludante al la nigraj afrikanoj
kiel "sendomaj bestaĉoj",
li skribas "Ili ankaŭ estas homoj sen kapoj,
kun buŝo kaj okuloj en la brusto".
Nu, mi ĉiam ridis kiam mi legis tion.
Kaj oni devas admiri la imagpovon de John Locke.
Sed plej grave, tio reprezentas la
komencon de tradicio pri
prezentado de afrikaj rakontoj en la Okcidento.
Tradicio de Subsahara Afriko kiel loko de negativaĵoj,
de diferenco, de mallumo,
de homoj, kiel en la vortoj de la mirinda poeto
Rudyard Kipling,
estas "duondemonoj, duoninfanoj".
Kaj tiam mi ekkomprenis, ke mia usona samĉambranino
tra la tuta vivo eble
vidis kaj aŭskultis malsamajn versiojn
de tiu ununura rakonto,
same kiel profesoro,
kiu iam diris al mi, ke iu mia novelo ne estas "aŭtente afrika".
Nu, mi estis tute preta kontesti, ke estas diversaj
eraroj pri la novelo,
ke ĝi ne sukcesis en diversaj punktoj.
Sed mi neniel imagis, ke ĝi fiaskis
atingi ion nomatan afrika aŭtenteco.
Fakte mi ne sciis tion,
kio estas afrika aŭtenteco.
La profesoro diris al mi, ke miaj roluloj
estis tro multe kiel li,
edukita mezklasulo.
Miaj roluloj stiris aŭtojn.
Ili ne malsategis.
Ili do ne estis aŭtente afrikaj.
Sed mi devas tuj aldoni, ke mi estis same kulpa
en la demando pri ununura rakonto.
Antaŭ kelkaj jaroj, mi vizitis Meksikon ekde Usono.
La politika etoso en Usono tiam estis streĉa.
Kaj estis debatoj pri enmigrado.
Kaj kiel ofte en Usono,
enmigrado fariĝis sinonimo por "meksikanoj".
Estis senfinaj rakontoj pri meksikanoj
kiel homoj, kiuj fraŭdas
la sanasekuran sistemon,
transiras la landlimon,
estas kaptataj ĉe la limo, kaj tiel simile.
Mi memoras pri promeno en mia unua tago en Guadalajara,
rigardante la homojn, kiuj iras al la laborejo,
farantaj tortiljon en la bazaro,
fumantaj, ridantaj.
Mi memoras unue senti leĝeran surprizon.
Kaj tiam mi estis inundita de honto.
Mi rimarkis, ke mi estis tiel droninta
en la gazetara pritrakto de meksikanoj
ke ili fariĝis io en mia menso,
la malŝatinda enmigranto.
Mi alprenis la ununuran rakonton de meksikanoj
kaj mi ne povus esti pli hontema pri mi mem.
Do jen kiel kreiĝas ununura rakonto,
montriĝas popolo kiel unu afero,
kiel nur unu afero,
ree kaj ree,
kaj tiel ili fariĝas tiaj.
Estas neeble paroli pri la ununura rakonto
sen paroli pri potenco.
Estas vorto, en la igba lingvo,
kiun mi pensas ĉiam kiam mi pensas
pri la potenco-strukturoj de la mondo: "nkali".
Ĝi estas vorto, kiu proksimume tradukiĝas
per "esti pli granda ol alia".
Kiel niaj ekonomiaj kaj politikaj mondoj,
ankaŭ rakontoj estas difinitaj
laŭ la principo de nkali.
Kial ili estas rakontataj, kiu rakontas ilin,
kiam ili estas rakontataj, kiom da rakontoj estas,
ĉio vere dependas de potenco.
Potenco estas la kapablo ne nur diri la rakonton de alia homo,
sed fari el ĝi la definitivan rakonton de tiu homo.
La palestina poeto Mourid Barghouti skribas,
ke se oni volas senposedigi popolon,
la plej simpla maniero estas diri ilian historion
kaj por komenci, "dualoke".
Komencu la rakonton per la sagoj de usonaj indiĝenoj
kaj ne per la alveno de la britoj,
kaj vi havos tute malsaman rakonton.
Komencu la rakonton per
la fiasko de iu afrika ŝtato
kaj ne per la kolonia kreado de la afrika ŝtato,
kaj vi havos tute alian rakonton.
Mi antaŭnelonge prelegis en universitato, kie
studento rakontis al mi, ke
estas tiel hontinde, ke
niĝeriaj viroj estas perfortuloj
kiel la patro, kiu rolis en mia novelo.
Mi rakontis al li, ke mi ĵus legis novelon
nomatan "Usona Mensmalsanulo"
< ridoj >
-- kaj estas tiel hontinde, ke
junaj usonanoj estas ripetaj murdistoj.
< ridoj >
< aplaŭdoj >
Nu, mi kompreneble diris tion en tono de milda agaco.
< ridoj >
Neniam venus al mia menso pensi
ke nur pro tio, ke mi legis novelon
en kiu rolulo estas ripeta murdisto,
li povus ial esti reprezentanto
de ĉiuj usonanoj.
Kaj ne pro tio, ke mi estas persono pli bona ol tiu studento,
sed pro la usona kultura kaj ekonomia povo,
mi havis multajn rakontojn pri Usono.
Mi legis Tyler kaj Updike kaj Stenbeck kaj Gaitskill.
Mi ne havis ununuran rakonton pri Usono.
Kiam mi lernis, antaŭ kelkaj jaroj, ke oni supozis, ke
nur verkistoj, kiuj havis vere malfeliĉan infanaĝon
povus esti sukcesaj verkistoj,
mi komencis pensi kiel mi povus inventi
terurajn aferojn, kiujn miaj gepatroj faris al mi.
< ridoj >
Sed vere mi havis tre feliĉan infanaĝon,
plenan je rido kaj amo, en tre korligita familio.
Sed mi havis ankaŭ geavojn, kiuj mortis en rifuĝintaj kampoj.
Mia kuzo Polle mortis ĉar li ne povis ricevi taŭgan sanzorgon.
Unu el miaj proksimaj amikoj, Okoloma, mortis en aviadil-akcidento
ĉar niaj fajrobrigadaj kamionoj ne havis akvon.
Mi kreskis sub la regado de subpremaj militistaj registaroj,
kiuj senvalorigis edukadon,
tial foje miaj gepatroj ne ricevis siajn salajrojn.
Kaj tiam mi, kiel infano, vidis konfitaĵon malaperi el la matenmanĝa tablo,
tiam margarino malaperis,
tiam pano fariĝis tro kosta,
tiam lakto porciiĝis.
Kaj ĉefe, iaspeca normala politika timo
invadis niajn vivojn.
Ĉiuj tiuj rakontoj faris tiun, kiu mi nun estas.
Sed insisti nur pri tiuj negativaj rakontoj
estas platigi mian vivosperton
kaj neglekti la multajn aliajn rakontojn,
kiuj formis min.
La ununura rakonto kreas stereotipaĵojn.
Kaj la problemo pri stereotipaĵoj
ne estas tio, ke ili malveras,
sed tio, ke ili estas nekompletaj.
Ili faras el unu rakonto la solan rakonton.
Certe, Afriko estas kontinento plena je katastrofoj.
Ekzistas grandegaj, kiel la teruraj seksperfortoj en Kongolando.
Kaj deprimaj faktoj, kiel tio, ke
5 mil homoj kandidatiĝas al unu posteno en Niĝerio.
Sed estas aliaj rakontoj, kiuj ne temas pri katastrofo.
Kaj estas tre grave, estas tiel same grave, paroli pri ili.
Mi ĉiam sentis, ke estas neeble
taŭge engaĝiĝi kun iu loko aŭ homo
sen engaĝiĝi kun ĉiuj rakontoj de tiu loko aŭ homo.
La konsekvenco de la ununura rakonto
estas tio: ĝi forprenas dignon de la homoj.
Ĝi malfaciligas la rekonon de nia egala homeco.
Ĝi emfazas kiel ni estas malsamaj
antataŭ kiel ni estas similaj.
Do kio se antaŭ mia meksika vojaĝo
mi sekvus la enmigradan debaton laŭ ambaŭ flankoj,
la usona kaj la meksika?
Kio se mia patrino dirus al ni, ke la familio de Fide estas
malriĉa kaj laborema?
Kio se ni havus afrikan televidĉenon
kiu dissendus diversajn afrikajn rakontojn tra la mondo?
Tio, kion niĝeria verkisto Chinua Achebe nomas
"balancilo de rakontoj".
Kio se mia samĉambranino scius pri mia niĝeria eldonisto,
Mukta Bakaray,
rimarkinda homo, kiu lasis sian postenon en banko
por sekvi sian revon kaj kreis eldonejon?
Nu, la konvencia scio estis tio, ke niĝerianoj ne legas literaturaĵojn.
Li malkonsentis. Li sentis,
ke homoj scipovantaj legi, legus
se oni farus literaturon atingebla kaj disponebla al ili.
Iom post la publikigo de mia unua novelo
mi iris al televidstacio en Lagos por intervjuiĝo.
Kaj virino, kiu tie laboris kiel mesaĝisto venis al mi kaj diris
"Mi vere ŝatis vian novelon. Mi ne ŝatis ĝian finon.
Nun vi devas verki daŭrigon kaj jen kio okazos..."
< ridoj >
Kaj ŝi daŭrigis rakontante, kion mi devus verki en la daŭrigo.
Mi ne nur raviĝis, mi estis vere kortuŝita.
Jen virino, parto de la ordinaraj amasoj de niĝerianoj,
kiuj supozeble ne devus esti legantoj.
Ŝi ne nur legis la libron, sed ŝi proprigis ĝin al si
kaj sentis sin plenrajta diri al mi tion,
kion mi verku en la daŭrigo.
Nu, kio se mia samĉambranino scius pri mia amikino Fumi Onda,
sentima virino, kiu prezentas televidprogramon en Lagos,
kaj dediĉas sin al la prezentado de rakontoj, kiujn oni preferas forgesi?
Kio se mia samĉambranino sciu pri la korkirurgio
farita en la hospitalo de Lagos lastsemajne?
Kio se mia samĉambranino scius pri nuntempa niĝeria muziko?
Talentuloj kantantaj en la angla kaj piĝina,
en la igba, la joruba kaj la iĝa lingvoj,
miksaj influoj, de Jay-Z ĝis Fela,
ĝis Bob Marley, ĝis iliaj geavoj.
Kio se mia samĉambranino scius pri la advokatino
kiu antaŭnelonge iris al tribunalo en Niĝerio
por kontraŭstari ridindan leĝon,
kiu postulis, ke virinoj havu la konsenton de la edzo
antaŭ ol renovigi siajn pasportojn?
Kio se mia samĉabranino scius pri Nollywood,
plena je kreivaj filmofarantoj, malgraŭ grandaj teknikaj obstakloj?
Filmoj tiel popularaj,
ke ili estas vere la plej bona ekzemplo,
pri tio, ke niĝerianoj konsumas kion ili produktas.
Kio se mia samĉambranino scius pri mia mirinde ambicia frizistino,
kiu ĵus kreis sian propran entreprenon vendante harprotezojn?
Aŭ pri la milionoj da niĝerianoj
kiuj komencas siajn entreprenojn kaj foje fiaskas,
sed plu nutras ambicion?
Ĉiam, kiam mi reiras hejmen mi alfrontas
la kutimajn fontojn de agaco por multaj niĝerianoj:
nian mankon de infrastrukturo, nian fiaskintan registaron.
Sed mi ankaŭ renkontiĝas kun la nekredebla regenerado de popolo, kiu
antaŭeniras malgraŭ la registaro,
pli ol pro la registaro.
Mi instruas dum verkistaj metiejoj en Lagos ĉiusomere.
Kaj estas imprese al mi kiom multaj aliĝas,
kiom multaj avidas verki,
transdoni rakontojn.
Mia niĝeria eldonisto kaj mi ĵus fondis organizon
nomatan Farafina Trust.
Kaj ni havas grandajn revojn konstrui bibliotekojn
kaj reformi la jam ekzistantajn
kaj provizi librojn al publikaj lernejoj,
kiuj havas nenion en siaj bibliotekoj,
kaj ankaŭ organizi multegajn metiejojn
pri legado kaj verkado,
por ĉiuj homoj, kiuj avidas transdoni multajn niajn rakontojn.
Rakontoj gravas.
Multaj rakontoj gravas.
Rakontoj estis uzataj por senposedigi kaj misprezenti.
Sed rakontoj povas esti uzataj ankaŭ por potencigi kaj humanigi.
Rakontoj povas rompi la dignon de popolo.
Sed rakontoj povas ankaŭ ripari tiun rompitan dignon.
La usona verkistino Alice Walker skribis tion
pri siaj sudaj parencoj, kiuj
transloĝiĝis al la nordo.
Ŝi prezentis al ili libron pri
la suda vivo, kiun ili lasis.
"Ili sidiĝis, legis mem la libron,
aŭskultis min legi la libron kaj speco de paradizo estis regajnita".
Mi ŝatus fini per tiu ĉi penso:
Kiam ni rifuzas la ununuran rakonton,
kiam ni rimarkas, ke neniam estas nur unu rakonto,
pri kiu ajn loko,
ni regajnas specon de paradizo.
Dankon.
< aplaŭdoj >
Kiel mododizajnistino,
mi kutimis pensi, ke ŝtofo
estas farita el tio,
aŭ tio,
aŭ eble tio.
Sed post renkonti biologiston,
mi nun pensas, ke ĝi povas esti farita
per verda teo, sukero,
kelkaj mikroboj kaj iom da tempo.
Esence, mi uzas recepton por kombuĉo,
miksaĵo simbioza
de bakterioj, gistoj kaj aliaj mikroorganismoj,
kiuj ŝpinas celulozon
per fermentado.
Post iom da tempo, et-etaj fadenoj
estiĝas en la likvo, ariĝas en sternaĵoj
kaj formas dikan tavolon supraĵe.
Unue, oni infuzas la teon.
Mi infuzas ĝis ĉirkaŭ 30 litrojn ĉiufoje,
kaj dum ĝi ankoraŭ varmas, mi aldonas kelkajn kilogramojn da sukero.
Mi agitas ĝis estas solvita la sukero
kaj verŝas la miksaĵon en kreskokuvo.
Kiam certas, ke la temperaturo
malaltiĝis sub 30 gradoj C,
mi povas aldoni la vivajn organismojn,
kaj iom da aceta acido.
Lanĉinte la procezon,
oni povas reuzi
la jam fermentintan likvon.
Endas konservi optimuman temperaturon 
por la kreskado.
La kuvon mi kuŝigas sur varmigilo
regulita de termostato.
Fakte, dum varma vetero, mi povas fari ĉion ekstere.
Jen mia minifabriko.
Post proksimume tri tagoj,
vezikoj formiĝas ĉe la supraĵo de la likvo.
Tio signifas, ke la fermentado plene viglas.
La bakterioj nutriĝas
je la sukero,
kaj ŝpinas nanofibrojn
de pura celulozo.
Ili algluiĝas unuj al la aliaj,
kaj formas tavolon sur la supraĵo.
Post du aŭ tri semajnoj,
tiu tavolo estas dika je ĉirkaŭ 3 cm.
En la maldekstra kuvo, la procezo post 5 tagoj;
en la dekstra, post 10 tagoj.
Estas senflegaĵo.
Nenio farendas;
oni simple spektas la disvolviĝon.
Lumo ne necesas.
Kiam alvenas la tempo rikolti, 
oni eltiras la ŝtofon el la kuvo
kaj lavas ĝin en malvarma sapa akvo.
Ĝi estas tre peza, ĉar ĝi konsistas
je 90 procento el akvo,
kiu devas vaporiĝi.
Mi streĉas ĝin sur ligna tablo.
Ankaŭ tion oni povas fari ekstere;
endas nur lasi ĝin elsekiĝi.
Sekiĝante, ĝi kunpremiĝas,
kaj la rezulto, depende de la recepto,
similas al tre malpeza
travidebla papero,
aŭ multe pli al fleksebla vegetaĵa ledo.
Oni povas tajlori
kaj kudri ĝin konvencie,
aŭ uzi la malsekan ŝtofon por fasoni aĵojn
volvante ĝin ĉirkaŭ tri-dimensiaj objektoj.
Elsekigante,
ĝi kuntrikiĝas kaj formas juntojn.
La koloro de tiu-ĉi vesto rezultas sole de la verda teo.
Laŭ mi, ĝi pensigas pri homa haŭto,
tio kio interesegas min.
Ĉar la ŝtofo estas ekologia,
mi insistas por ke oni ne aldonu ĥemiaĵojn al ĝi.
Mi povas alikolorigi ĝin sen tincturo
per feroksidiga procezo.
Per fruktaj kaj legomaj ekstraktaĵoj,
mi povas krei ekologiajn disajnaĵojn.
Kaj igi ĝin kontraŭmikroba
per indigo.
Fakte, mi bezonus
mergi kotonaĵon en indigo 18 fojojn
por ekhavi koloron tiom malhelan.
Sed pro la tre granda sorbopovo de tia celulozo,
nur unu, krome mallonga, estas necesa.
Bedaŭrinde, mi momente ne scipovas 
akvo-repeligi ĝin.
Se mi irus promenadi sub la pluvo
tiel kiel mi estas,
mia vestaĵo tuj eksorbus
litrojn da akvo.
La vestaĵo fariĝus multe pli peza,
kaj fine la juntoj probable malkuniĝus,
senvestigante min.
Ja frapanta arto-spektaklo,
sed ne tre adaptita al la ĉiutaga vivo.
Tio, kion mi serĉas
estas metodo doni al la ŝtofo
la ecojn, kiujn mi bezonas.
Fakte, mi ŝatus diri al hipoteza araneo:
«Ŝpinu fadenon
tiudirektan,
akvo-repeligu ĝin,
kaj – kial ne? –
sekvigu al ĝi la kurbojn de tiu aĵo».
Bakteria celulozo jam utilas por vunda cikatriĝo,
kaj povus iam utili
por ŝajnhomaj angioj
aŭ substitua ostohisto.
Sinteza biologio
permesas nin imagi krei bakteriojn,
kiuj produktus
la deziritajn kvanton,
econ kaj formon
de celata aĵo.
Por desajnistino, estas tre interese,
ĉar tio pensigas min,
ke oni tiam povus fakte
kreskigi amasproduktojn.
Entuziasmigas min
la granda efiko de mikroboj.
Oni povas produkti nur tion,
kion oni bezonas, sen elĵetaĵo.
Fakte, oni povus uzi fabrikajn elĵetaĵojn,
ekzemple,
sukeron forĵetitan
de industriaj manĝaĵaj fabrikoj.
Postuzade, oni povus recikli la produktojn
ĝuste kiel vegetaĵajn ŝelojn.
Mi neniel asertas, ke mikroba celulozo
anstataŭigos kotonon,
ledon aŭ aliajn teksaĵojn,
sed ĝi estus logika kaj ekologia aldono
al niaj pli kaj pli malabundaj naturaj rimedoj.
En la estonteco, ne nur rilate al la modo
oni konstatos la efikon de tiuj mikroboj
Oni povas imagi
la kreskadon de lampo, seĝo,
aŭto, aŭ eĉ domo.
Do pripensu
kion vi elektos kreskigi venonttempe.
Koran dankon.
(Aplaŭdoj)
Bruno Giussani: Suzanne, mi estas scivola:
tion, kion vi surhavas, vi ne elektis hazarde, ĉu?
Suzanne Lee: Ne.
Ĉu ĝi estas unu el la vestaĵoj, kiujn vi kreskigis?
SL: Jes.
Kaj estas probable – parto de la projekto 
estas nefinita,
ĉar tiu ĉi estas
malkomponanta dum ni parolas.
(Ridoj)
Ĝi sorbas mian ŝviton kaj nutriĝas je ĝi.
BG: Bone, ni lasas vin forkuri kaj alivesti.
Suzanne Lee.
SL: Dankon.
(Aplaŭdoj)
De kiam mi laste estis tie ĉi, en 2006
ni malkovris ke tutmonda klimatŝanĝiĝo
estas ja afero sufiĉe serioza.
Do, ni pritraktis ĝin tre amplekse
en la revuo "Skeptic".
Ni esploras ĉiajn sciencajn
aŭ kvazaŭsciencajn polemikojn.
Sed tamen rezultas ke ni ne devus zorgi pri ĉio ĉi
ĉar la mondo finiĝos en 2012.
Alia novaĵo:
Vi eble memoras ke mi prezentis al vi
la "Quadro Tracker".
Ĝi estas ilo simila al rabdo (divenvergo)
ia kava plasta peco kun svingiĝanta anteno
Kaj vi promenadas, kaj ĝi montrocelas ion.
Ekzemple se vi serĉas mariĥuanon en studenta ŝranko
ĝi montrocelos iun
Ho, pardonu (Ridado)
Tiu ĉi , kiun oni donis al mi,
trovas golfopilkojn,
precipe se vi troviĝas en golfejo
kaj ade kontrolas ĉe arbedoj.
Nu, sub la kategorio "Kiu estas la damaĝo de stultaĵetoj tiaj?"
tiu ĉi ilo, la ADE 651,
estis vendita al la iraka registaro
kontraŭ po 40 000 dolaroj ĉiu ilo.
Estas io simple kiel tiu ĉi, absolute senvalora,
kiu supozeble funkciis per "elektrostatika
magneta jona altiro",
kio tradukeblas per
"pseŭdoscienca blablaaĵo" -- kio estus bela vorto --
per kio vi alkroĉas serion da vortoj kiuj sonas bone,
sed signifas nenion.
En tiu ĉi kazo, en paskontrolejoj,
kie oni lasas homojn transpasi
ĉar tiu spurileto diris ke ne estas problemo,
tio fakte kostis vivojn.
Do estas danĝero en la pseŭdoscienco,
en la kredado en tiaj aferoj.
Do mi volas hodiaŭ paroli pri kredado.
Mi volas kredi,
kaj ankaŭ vi volas.
Kaj fakte mi pensas ke mia tezo estas
ke kredado estas homa natura stato.
Ĝi estas la baza opcio. Simple ni kredas.
Ni kredas ĉiajn aferojn.
Kredado estas natura.
Nekredado, skeptikismo, scienco, ne estas naturaj.
Ili estas pli malfacilaj.
Estas malkonforte ne kredi ion.
Do, kiel Fox Mulder en "X-Files",
kiu volas kredi je NIFOj? Ne, ĉiuj ni.
Kaj la kialo por tio estas ĉar
ni havas kred-maŝinon en niaj cerboj.
Esence, ni estas regulaĵojn serĉantajn primatoj.
Ni ligas la punktojn: A rilatas al B; B rilatas al C.
Kaj kelkfoje A vere rilatas al B.
Kaj tio nomiĝas lernado per asociado.
Ni trovas regulaĵojn, ni faras kunligojn,
ĉu temas pri la hundo de Pavlov
kiu rilatigas la sonon de sonorilo kun la manĝo,
kaj tiam salivas ĉe la sonorado de la sonorilo,
aŭ ĉu temas pri rato de Skinner,
kiu kreas asociadon
inter sia konduto kaj rekompenco pro ĝi,
kaj do ripetas sian konduton.
Fakte, kio Skinner malkovris estas
ke se vi enmetas kolombon en skatolon kiel tiun ĉi,
kaj ĝi devas premi unun el tiuj ĉi butonoj,
kaj klopodas diveni kiu estas la regulaĵo,
kaj oni donas al ĝi rekompenceton en tiu ujo,
se vi simple rekompencas hazarde
tiel ke ne ekzistas reguleco,
ili divenos ian regulaĵon.
Kaj kion ajn ili faris tuj antaŭ ol ricevi
la rekompencon, ili ripetas.
Kelkfoje tio estis eĉ sin turni dufoje maldekstrume,
unufoje dekstrume, kaj premi la butonon dufoje.
Tio estas nomata superstiĉo.
Kaj tion, mi timas,
ni ĉiam konservos ĉe ni.
Mi nomas tiun procezon "regulaĵemo"
tio estas, la tendenco trovi signifajn regulaĵojn
kaj en signifa kaj en malsignifa fonbruo.
Kiam ni faras tiun procezon, ni faras du klasojn de eraroj.
Eraro de klaso I, aŭ falsa pozitivaĵo,
estas kredi ke iu regulaĵo estas reala
kiam ĝi ne estas tia.
Nia dua klaso de eraro estas la falsa negativaĵo.
La eraro de klaso II estas ne kredi
ke regulaĵo estas reala, kiam ĝi estas tia.
Do ni faru pensan eksperimenton.
Vi estas prahomo antaŭ tri milionoj da jaroj
promenante en la ebenaĵoj de Afriko.
Via nomo estas Lucy, ĉu?
Kaj vi aŭdas krakon en la herbejo.
Ĉu tio estas danĝera predanto,
aŭ simple la vento?
Via venonta decido povus esti la plej grava en via vivo.
Nu, se vi pensas ke temas pri danĝera predanto,
kaj okazas ke simple estis la vento,
vi faris kognan eraron,
vi faris eraron de klaso I, falsan pozitivaĵon.
Sed ne estis damaĝo. Simple formoviĝu.
Vi estas pli zorga. Vi estas pli singarda.
Aliflanke, se vi pensas ke simple temas pri la vento,
kaj okazas ke estas danĝera predanto,
vi fariĝas manĝaĵo.
Vi gajnis Darvin-premion.
Vi estis forigita el la genprovizo.
Nu, la problemo ĉi-kaze estas
ke regulaĵemo okazos ĉiam ajn kiam la kosto
fari eraron de klaso I
estas malpli granda ol la kosto fari eraron de klaso II.
Tiu ĉi parenteze estas la sola ekvacio en la parolado.
Ni havas problemon de detektado de regulaĵoj
tio estas, taksi la diferencon inter eraroj de klaso I kaj de klaso II
estas io alte problemeca,
ĉefe en okazaĵoj tut-urĝaj, de vivo-aŭ-morto.
Do, la baza opcio estas
simple "kredu ke ĉiuj regulaĵoj estas realaj".
"Ĉiuj krakoj en la herbejo estas danĝeraj predantoj
kaj ne simple la vento".
Kaj tiel mi pensas ke ni evoluis...
estis natura selektado por la inklino de niaj kredmaŝinoj,
niaj regulaĵojn serĉantaj cerboprocezoj,
ĉiam trovi signifajn regulaĵojn
kaj enplanti ilin per tiu tipo da
predantaj aŭ intencaj agentaĵoj pri kiuj mi poste revenos.
Do ekzemple, kion vi vidas tie ĉi?
Ĝi estas ĉevala kapo, ĝuste.
Ĝi similas al ĉevalo. Ĝi devas esti iu ĉevalo.
Tio estas regulaĵo.
Kaj ĉu ĝi vere estas ĉevalo?
Aŭ ĉu ĝi pli similas al rano?
Vidu, nia regulaĵ-serĉilo,
kiu ŝajne lokiĝas en la antaŭa cingula kortekso --
ĝi estas nia detektileto tie ĉi --
povas esti facile trompita, kaj tie estas la problemo.
Ekzemple, kion vi vidas tie ĉi?
Jes, kompreneble. Ĝi estas bovino.
Jam kiam vi stampas la cerbon -- tio nomiĝas kogna stampado --
kiam mi stampas la cerbon por vidi ĝin,
ĝi remontriĝas eĉ sen la regulaĵo kiun ni trudis al ĝi.
Kaj kion vi vidas tie ĉi?
Kelkaj homoj vidas dalmatan hundon.
Jes, jen ĝi estas. Kaj jen estas la stampado.
Do, kiam mi revenas sen la stampado,
la cerbo jam havas la modelon
tiel ke oni povas vidi ĝin denove.
Kion vi vidas tie ĉi?
La planedo Saturno. Jes, tio ĝustas.
Kaj tie ĉi?
Simple laŭtkriu ion ajn kion vi vidas.
Tio estas bona aŭskultantaro, Chris.
Ĉar estas nenio tie ĉi. Nu, supozeble estas nenio.
Tiu ĉi estis eksperimento farita de Jennifer Whitson,
ĉe la Universitato de Teksaso ĉe Aŭstino,
pri korporaciaj etosoj
kaj ĉu sentoj pri necerteco kaj senkontrolo
igas la homojn vidi iluziajn regulaĵojn.
Tio estas, preskaŭ ĉiuj vidas la planedon Saturnon.
Homoj metitaj en kondiĉoj de sento pri manko de kontrolo
pli emas vidi ion en tio ĉi,
kio supozeble ne enhavas regulaĵojn.
Alivorte, la tendenco trovi tiujn ĉi regulaĵojn
kreskas kiam estas manko de kontrolo.
Ekzemple, basbalistoj estas notinde superstiĉaj
kiam ili batadas,
sed ne tiom kiam ili kampulas.
Ĉar kampuloj sukcesas
90 ĝis 91 procente de la okazoj.
La plej bonaj batuloj fiaskas sep fojojn el dek.
Do, iliaj superstiĉoj, iliaj regulaĵemoj,
estas ĉiuj asociataj kun sentoj de manko de kontrolo
kaj tiel cetere.
Kion vi vidas en tiu ĉi konkreta kazo tie ĉi, en tiu ĉi kampo?
Ĉu iu vidas objekton tie ĉi?
Estas vere io,
sed ĝi estas stompita.
Dum vi pripensas pri tio,
tiu estis eksperimento farita de Susan Blackmore,
psikologiisto en Anglio,
kiu montris al individuoj tiun stompitan bildon
kaj tiam faris rilatigon inter
iliaj poentoj en testo pri ekstersensa perceptado (ESP)
kiom ili kredas je paranormaleco,
supernaturaĵoj, anĝeloj kaj cetere.
Kaj tiuj kiuj poentis alte en la ESP-skalo,
emis ne nur vidi
pli da regulaĵoj en la stompitaj bildoj,
sen malĝustajn regulaĵojn.
Tio ĉi estas kion oni montras al individuoj.
La fiŝo estas stompita 20 procente, 50 procente
kaj jen kion mi montris al vi,
70 procente.
Simila eksperimento estis farita de alia psikologiisto,
Sviso nomata Peter Brugger,
kiu trovis ke signife pli da veraj regulaĵoj
estis perceptitaj en la dekstra hemisfero,
tra la maldekstra vidkampo, ol en la maldekstra hemisfero.
Do, se oni prezentas al la individuoj la bildon tiel
ke ĝi fine atingos la dekstran hemisferon anstataŭ la maldekstran,
tiam ili pli probable vidos regulaĵojn
ol kaze ke oni metu ĝin en la maldekstran hemisferon.
Nia dekstra hemisfero ŝajnas esti
la loko kie tiu regulaĵemo okazadas.
Do kion ni provas fari estas penetri en la cerbon
por vidi kie ĉio ĉi okazas.
Brugger kaj lia kolego, Christine Mohr,
doni al la individuojn L-DOPA-on.
L-DOPA estas medicinaĵo, kiel oni scias, uzata por la traktado de Parkinson-malsano,
kiu rilatas al la malkresko de dopamino.
L-DOPA kreskigas dopaminon.
Kaj kresko de dopamino igis
la individuojn vidi pli da regulaĵoj
ol tiuj kiuj ne ricevis dopaminon.
Do, dopamino ŝajnas esti la medicinaĵo
asociita al regulaĵemo.
Fakte, la neŭroleptaj medicinaĵoj
uzataj por forigi psikozan konduton,
aferojn kiel paranojon, iluziojn
kaj halucinojn,
tiuj ĉi estas regulaĵemoj.
Ili estas malĝustaj regulaĵoj, falsaj pozitivaĵoj, eraroj de klaso I.
Kaj se oni donas al ili medicinaĵojn
kiuj estas dopamin-antagonistoj,
ili foriĝas.
Tio estas, se oni malkreskigas la kvanton da dopamino,
ilia tendenco vidi
regulaĵojn kiaj tiuj malkreskas.
Aliflanke, amfetaminoj kiel kokaino,
estas dopamin-agonistoj.
Ili kreskigas la kvanton da dopamino.
Do, estas pli probable ke oni sentos eŭforian staton,
kreivecon, trovos pli da regulaĵoj.
Fakte, mi antaŭnemulte vidis (aktoron) Robin Williams
paroli pri tio ke li pensis ke li estis multe pli amuza
kiam li konsumadis kokainon, kiam li havis tiun problemon, ol nun.
Do eble pli da dopamino
rilatas al pli da kreivo.
Dopamino, pensas mi, ŝanĝas
la rilaton inter signalo kaj fonbruo.
Tio estas, kiel preciza ni estas
ĉe la trovo de regulaĵoj.
Se ĝi estas tro malalta, oni pli probable faros erarojn de klaso du.
Oni ne rimarkas la realajn regulaĵojn. Oni ne volas esti tro skeptika.
Se oni estas tro skeptika, oni ne rimarkas la vere interesajn kaj bonajn ideojn.
Tute ĝuste, oni estas kreiva, kaj tamen, oni ne trovas troan blablaaĵon.
Tro alte, kaj eble oni vidos regulaĵojn ĉie.
Ĉiufoje kiam iu rigardas vin, vi pensas ke homoj gvatas vin.
Vi pensas ke homoj parolas pri vi.
Kaj se oni tro longe sekvas tiun vojon, tion oni simple
etikedas kiel frenezecon.
Ĝi estas distingo kiun ni eble povus fari
inter du Nobelpremiitoj, Richard Feynman
kaj John Nash.
Oni eble vidas simple la ĝustan nombron
da regulaĵoj por gajni Nobelpremion.
Ankaŭ la alia, sed eble tro multajn regulaĵojn.
Kaj tiam ni nomas tion skizofrenio.
Do la rilato inter signalo kaj fonbruo prezentas al ni problemon de detektado de regulaĵoj.
Kaj kompreneble vi ĉiuj scias ekzakte
kio tio estas, ĉu?
Kaj kiun regulaĵon vi vidas tie ĉi?
Denove mi testas nun vian antaŭan cingulan kortekson,
kaŭzante al vi kontraŭdirajn detektojn de regulaĵoj.
Vi kompreneble scias ke tio estas ŝuoj "Via Uno"
Tio estas sandaloj.
Sufiĉe seksallogajn piedojn, mi diru.
Eble iom tro submetitaj al Photoshop.
Kaj kompreneble la ambiguajn figurojn,
kiuj ŝajnas ŝanceliĝi antaŭen kaj malantaŭen.
Rezultas, ke tio, pri kio oni multe pensas
influas tion kion oni
emas vidi.
Kaj mi scias ke vi tie ĉi vidas la lampon.
Tial ke la lumo estas tie ĉi.
Kompreneble, danke al la mediprotekta movado
ni estas ĉiuj sentemaj pri la sorto de la marmamuloj.
Do kion vi vidas en tiu ĉi aparta ambigua bildo
estas, kompreneble, delfenoj, ĝuste.
Vi vidas delfenon tie ĉi.
Kaj jen estas delfeno.
Kaj jen estas delfeno.
Tio estas delfenvosto, uloj.
(Ridado)
Se ni povas doni al vi kontraŭdirajn informojn, denove,
via ACK [antaŭa cingula kortekso] estas hiperaktiviĝonta.
Se vi rigardas tie malsupre, tio ĝustas. Se vi rigardas tie supre, vi akiras kontraŭdirajn informojn.
Kaj tiam ni devas turni la bildon
por ke vi vidu ke temas pri truko.
La iluzio de la neebla kesto.
Estas facile trompi la cerbon en du dimensioj.
Kaj do vi diras, "He, vidu, Shermer, ĉiu ajn povas tion fari
en iu norma testo "Psikologio 101" kun iu tia iluzio"
Nu, tie ĉi ni havas ion de la forpasinta, granda Jery Andrus,
la iluzion de la "neebla kesto" en 3 dimensioj,
en kiu Jerry staras ene
de la neebla kesto.
Kaj li estis sufiĉe afabla por publikigi tion ĉi
kaj riveli tion al ni.
Kompreneble, la angulo de la kamerao estas ĉio. La fotografiisto estas tie.
Kaj tiu ĉi tabulo ŝajnas supermetiĝi kun tiu ĉi, kaj tiu ĉi kun tiu, kaj cetere.
sed eĉ kiam mi ĝin forigas,
la iluzio estas tiel potenca, pro la maniero kiel niaj cerboj estas konektitaj
por trovi iajn tipojn de regulaĵoj.
Tiu ĉi estas iu sufiĉe nova
kiu perpleksigas nin pro la kontraŭdiraj regulaĵoj
ĉe la komparado de tiu ĉi angulo kun tiu.
Fakte, estas la sama bildo unu apud la alia.
Do, kion oni faras estas kompari tiun angulon
anstataŭ kun tiu ĉi, kun tiu alia.
Kaj do via cerbo estas trompata.
Kaj ankoraŭfoje viaj detektiloj de regulaĵoj estas trompataj.
La vizaĝoj estas facile videblaj
ĉar ni havas aldonan evoluigitan
vizaĝrekonan softvaron
en niaj temporalaj loboj.
Jen kelkaj vizaĝoj en flanko de roko
Mi eĉ ne estas certa se tio estas -- eble oni uzis Photoshop.
Sed ĉiukaze, la afero estas prezentita.
Nun, kiu el tiuj ĉi aspektas stranga al vi?
En rapida reago, kiu aspektas stranga?
Tiu maldekstre. Konforme. Do mi nun rulu ĝin
tiel ke ĝi estos tiu dekstre.
Kaj vi pravas.
Sufiĉe fama iluzio -- unue farita rilate al Margaret Thatcher.
Nun oni ĉiufoje ŝanĝas la politikistojn.
Nu, kial tio okazas?
Bone, ni scias ekzakte kiel tio okazas,
en la temporala lobo, tute transe, iel super via orelo tie.
En malgranda strukturo nomata ŝpinilforma giro.
Kaj du tipoj de ĉeloj faras tion ĉi,
kaj registras vizaĝajn trajtojn, ĉu ĝenerale,
ĉu specife, tiuj grandaj, rapide ekscitiĝantaj ĉeloj,
unue rigardas la ĝeneralan vizaĝon.
Do vi unue tuj rekonas Obama-n.
Kaj tiam vi rimarkas ion
sufiĉe strangan pri la okuloj kaj la buŝo.
Speciale kiam ili estas inversigitaj, supre-al-malsupre,
Vi tie konektas tiun ĝeneralan vizaĝrekonan programaron.
Nu, mi diris ĉe nia malgranda pensa eksperimento,
vi estas prahomo promenante en la ebenaĵoj de Afriko.
Ĉu temas pri la vento aŭ pri danĝera predanto?
Kiu estas la diferenco inter ambaŭ?
Nu, la vento estas senviva;
la danĝera predanto estas intenca aganto.
Kaj mi nomas tiun procezon "agantemeco".
Tiu estas la tendenco enplanti regulaĵojn
per signifoj, intencoj kaj aganteco,
ofte tute nevideblaj estuloj.
Tiu estas ideo kiun ni akiris
de kolego de TED tie ĉi, Dan Dennett,
kiu parolis pri la alpreno de intenca sinteno.
Do, estas io tia etendita por ekspliki, mi pensas, multajn malsamajn aferojn,
animojn, spiritojn, fantomojn, diojn, demonojn, anĝelojn,
eksterterulojn, partianojn de la inteligenta dezajno,
registar-konspiremulojn
kaj ĉiajn nevideblajn agantojn
kun potenco kaj intenco, pri kiuj oni suspektas
ke ili hantas nian mondon kaj kontrolas niajn vivojn.
Mi pensas ke ĝi estas la bazo de animismo
kaj politeismo kaj monoteismo.
Tio estas la kredo ke esterteranoj iel estas
pli evoluintaj ol ni, pli moralaj ol ni,
kaj la rakontaro ĉiam estas
ke ili venas tien ĉi por savi nin kaj liberigi nin de supre.
La inteligenta dezajnisto estas ĉiam pentrata
kiel tiu supere inteligenta morala estaĵo
kiu malsuprenvenas por fasoni la vivon.
Eĉ la ideo ke la registaro povas savi nin.
Tio ne plu estas granda furoro.
Sed tiu estas, mi pensas, alia klaso de agantemeco,
pensi, ke "iu" tie supre,
granda kaj potenca, venos por nin savi.
Kaj tiu estas ankaŭ, pensas mi, la bazo de la konspiraj teorioj.
Estas iu sin kaŝanta malantaŭe, tenante ĉiujn fadenojn en la mano,
ĉu temas pri la Iluminatoj
aŭ pri la Bilderberguloj.
Sed temas pri problemo de detektado de regulaĵoj, ĉu ne?
Iuj regulaĵoj estas realaj, kaj aliaj ne.
Ĉu Kennedy estis murdita de konspirantaro aŭ de soleca murdisto?
Nu, se vi iras tien -- estas homoj tie ĉiun ajn tagon --
kiel tiam kiam mi tien iris, vidu -- montrante al mi kie troviĝis la diversaj pafintoj.
Mia plejŝatata estas ke li troviĝis en luko
Kaj li subite elsaltis en la lasta momento kaj elpafis.
Sed kompreneble, Lincoln estis murdita pere de konspiro.
Do ni ne povas simple ĝenerale ignori
ĉiujn tiajn regulaĵojn.
Ĉar, ni tion akceptu, iuj regulaĵoj estas realaj.
Iuj konspiroj ja veras.
Tio multon eksplikas, eble.
Kaj la atencoj de la dekunua de septembro havas konspiran teorion. Estas konspiro.
Ni faris unu tutan numeron pri ĝi.
19 anoj de Al Kajdo planante flugigi aviadilojn en konstruaĵojn
konsistigas konspiron.
Sed tio ne estas kion pensas la "dekunuaseptembroveruloj"
Ili pensas ke ĝi estis komplica laboro de la registaro de Bush
Bone, tio estas tute alia interpreto.
Sed ĉu vi scias kiel ni certas ke la 11-septembraj atencoj
ne estis organizitaj de la registaro de Bush?
Ĉar ili sukcesis.
(Ridado)
(Aplaŭdo)
Do, ni estas denaskaj dualistoj.
Nia procezo de agantemo devenas el
la fakto ke ni povas ĝui filmojn, kiajn tiuj ĉi.
Ĉar ni esence povas imagi
pluiradon.
Ni scias ke se oni stimulas la temporalan lobon,
oni povas krei la senton de eksterkorpa sperto,
mortproksimaj spertoj,
kion oni povas fari simple kiam elektrodo tuŝas la temporalan lobon tie ĉi.
Aŭ oni povas tion fari per perdo de konscio,
per akcelado en centrifugilo.
Oni suferas hipoksion (suboksigenadon), malaltan nivelon de oksigeno.
Kaj la cerbo tiam sentas
ke estas eksterkorpa sperto.
Oni povas uzi -- kion mi faris, mi iris kaj faris --
la Dian Kaskon de Michael Persinger,
kiu bombadas viajn temporalajn lobojn per elektromagnetaj ondoj.
Kaj donas al vi senton de eksterkorpa sperto.
Do, mi nun finos tie ĉi per videofilmeto
kiu iel kunmetas ĉion ĉi.
Ĝi daŭras nur unu minuton kaj duonon.
Ĝi kunligas ĉion ĉi en la povon de esperado kaj la povon de kredado.
Antaŭen.
Rakontisto: Tiu ĉi estas la kunvenejo kiun ili elektis por siaj falsaj provoj
por reklamaĵo pri lipbalzamo.
Virino: Ni esperas ke ni povos uzi parton de tio ĉi
por tutnacia televidreklamo, ĉu?
Kaj tiu ĉi estas testo de kelkaj lipbalzamoj
kiun ni havas tie ĉi.
Kaj tiuj ĉi estas niaj modeloj kiuj nin helpos,
Roger kaj Matt.
Kaj ni havas nian propran lipbalzamon,
kaj ni havas alian plejvendatan markon.
Ĉu vi havus problemon
kisi niajn modelojn por ĝin testi?
Knabino: Ne.
Virino: Ĉu ne? (Knabino: Ne) Virino: Ĉu vi opinius tion ĝusta?
Knabino: Tio estus ĝusta. (Virino: Bone)
Do, temas pri blinda testo.
Mi petos vin antaŭeniri
kaj surmeti blindigilon.
Kay, ĉu vi nun povas ion vidi? (Knabino: Ne)
Tiru ĝin, tiel ke vi povas vidi eĉ ne malsupren (Knabino: Bone)
Virino: Estas tute blinde nun, ĉu?
Knabino: Jes (Virino: Bone)
Nun, kion mi estos serĉanta en tiu ĉi testo
estas kiel ĝi protektas viajn lipojn,
la tuŝadsenton, ĉu,
kaj eble vi povas distingi guston aŭ ne.
Knabino: Bone. (Virino: Ĉu vi iam faris kisan teston antaŭe?)
Knabino: Ne.
Virino: Paŝu tien ĉi.
Bone, nun mi volas ke vi paŭtetu.
Vi pretigu viajn lipojn kaj iomete kliniĝu, bone.
(Muziko)
(Ridado)
(Ridado)
Bone.
Kaj, Jennifer, kia estis la sento?
Jennifer: Bona.
(Ridado)
Knabino: Ho, mia Dio.
(Ridado)
Michael Shermer. Mi tre dankas. Mi dankas. Dankon.
Kvincent sepdek unu milionojn kaj
ducent tridek milojn da funtoj de papertukoj
uzas usonanoj
ĉiujare.
Se oni povus -- mi pardonpetas pri eraro:
estas "<b>dek tri miliardojn</b> ĉiujare"
(= 6 milionoj da tunoj)
...se oni povus limigi uzadon de papertukoj
po unu tukon por persono tage,
tio estus 571&nbsp;230&nbsp;000 lb ŝparitaj.
(=260&nbsp;000 tunoj)
Oni kapablas tion fari.
Nu, ekzistas pluraj tipoj de tuk-disdoniloj.
Estas la skatolo kun tri-falditaj papertukoj. 
Kutime oni prenas du aŭ tri tukojn.
Estas la tipo kiu distranĉas paperojn, kiujn vi elŝiru.
Oni prenas unu, du, tri, kvar - jen!
Tiom multe, ĉu ne?
Unu tipo mem ŝiriĝas.
Oni prenas unu, du, tri, kvar.
Aŭ eĉ tiuj el recikligita papero: oni prenas kvin
ĉar la materialo ne tiom bone sorbas.
Fakte, eblas fari ĉion per unu sola tuko.
Kiel? Jen du vortoj:
Tiu duono de la spektantoj, via vorto estas "skuo".
Ni aŭdu ĝin, diru "skuo" pli laŭte.
(Spektantoj: "skuo")
Via vorto estas "faldo".
(Spektantoj: "faldo")
Denove
(Spektantoj: "faldo")
Vere laŭte
(Spektantoj: "skuo", "faldo")
En ordo. Jen malsekaj manoj.
Skuo laŭ "1, 2, 3, 4, 5, 6, 7, 8, 9, 10, 11, 12"
Kial 12? Dek du apostoloj, dek du triboj,
dek du zodiakaj signoj, monatoj. 
Mia preferata: en la angla,
ĝi estas la plej granda unu-silaba nombrovorto.
(Ridoj)
Tri-faldita papero. Faldu...
jen sekaj manoj.
(Aplaŭdoj)
(Spektantoj: "skuo")
(Spektantoj: "faldo")
Tranĉiĝas. Faldu. Faldo gravas,
ĉar tio ebligas interspacan suspension.
Oni ne bezonas memori tiun parton, sed fidu min.
(Ridoj)
(Spektantoj: "skuo", "faldo")
Tranĉiĝas.
Vidu, io amuza: mi sukcesas
pli bone sekigi la manojn, 
ol tiuj, kiuj uzas tri aŭ kvar tukojn,
ĉar ili ne atingas inter la fingroj.
Se vi pensas ke tio ne valoras...
(Spektantoj: "skuo", "faldo")
Nu, jen la tre speciala inventaĵo:
la svingo de la manoj
kio elĵetas la plimulton.
Reprezentas grandegan tukon.
Lasu min konfidi al vi:
Se vi estas rapida, vere rapida,
kaj eblas al mi pruvi tion:
jen estas nur duono de tuko, 
kiun mi prenis en disdonilon de tiu ĉi konstruaĵo
Kiel? Kiam ĝi ekdonas la paperon, tuj elŝiru parton.
La aparato estas sufiĉe lerta.
Kaj oni ricevas duonon.
(Spektantoj: "skuo", "faldo")
Ni diru nun tion ĉiuj kune: "skuo", "faldo"
Vi memorfiksos tiujn vortojn la ceteron de viaj vivoj.
Ĉiufoje, elprenante tukon.
Memoru, ke po unu tuko por persono jare reprezentas
571&nbsp;230&nbsp;000 funtojn. Neneglektinde.
Venontan jaron, mi parolu pri klozetpapero.
(Ridoj)
Mi kutimas konsideri la TED-spetkantaron kiel mirinda aron
de kelkaj el la plej diligentaj, inteligentaj,
intelektaj, saĝaj,
spertaj kaj novigantaj homoj en la mondo.
Kaj mi kredas, ke tio veras.
Tamen mi ankaŭ havas motivojn kredi,
ke multaj inter vi, se ne la plejparto,
envere malĝuste laĉas siajn ŝuojn.
(Ridoj)
Nu, mi scias, ke tio ŝajnas ridinda.
Mi scias, ke tio ŝajnas ridinda.
Kaj kredu min, mi travivis la saman malĝojan vivon
ĝis ĉirkaŭ tri jaroj antaŭe.
Kaj tio, kio okazis al mi
estas la aĉeto de paro da ŝuoj, por mi tre kostaj.
Sed tiujn ŝuojn oni vendis kun rondaj nilonaj laĉoj,
kaj mi ne sukcesis teni ilin daŭre ligitaj.
Mi do reiris al la vendejo kaj diris al la mastro:
"Mi ŝategas la ŝuojn, sed malamas ĝiajn laĉojn."
Li ĵetis rigardon kaj diris "Ho, vi malĝuste laĉas ilin."
Nu, ĝis tiam
mi estus kredinta, ke atinginte mian 50-an jaron
unu el la gravaj kapabloj, pri kiuj mi kompetentus
estus laĉi ŝuojn.
Tamen ne -- lasu min elmontri.
Jen la maniero
kiun ni plejparte lernis laĉi ŝuojn.
Nu, fakte -- dankon.
Atendu, estas pli.
Nu, fakte,
estas forta kaj malforta versioj de tiu nodo,
kaj ni lernis laĉi laŭ la malforta.
Kaj jen kiel diferencigi.
Se oni tiras la laĉon je la bazo de la nodo,
oni vidas, ke la nodo orientiĝas
laŭlonge de la akso de la ŝuo.
Tio karakterizas la malfortan version.
Sed ne maltrankviliĝu.
Se ni rekomencas
kaj simple iras laŭ la alia direkto
ĉirkaŭ la buklo,
rezultas tio, la forta versio de la nodo.
Kaj se oni tiras la laĉon sub la nodo,
oni vidas, ke la nodo orientiĝas
laŭ la transversa akso de la ŝuo.
Tiu ĉi estas pli forta nodo. Ĝi pli malofte malnodiĝas.
Ĝi malpli malefikos,
kaj krome, ĝi pli bonaspektas.
Ni faru ĝin denove.
(Aplaŭdoj)
Komencu kiel kutime,
iru laŭ la alia maniero ĉirkaŭ la buklo.
Estas iom malfacile por infanoj,
sed mi kredas, ke vi povos elturniĝi.
Tiru la nodon.
Jen: la forta versio de ŝunodo.
Nun, konforme al la hodiaŭa temo,
mi ŝatus montri -- kaj iuj inter vi jam scias --
ke foje malgranda avantaĝo
iam en la vivo
povas doni grandegajn rezultojn en alia loko.
Longan vivon kaj prosperon al vi.
(Aplaŭdoj)
Antaŭ du jaroj tie ĉi en TED
mi informis ke ni estis malkovrintaj
en Saturno, per la kosmoŝipo Cassini,
nekutime varman kaj geologie aktivan regionon
en la suda pinto de la malgranda saturna luno
Encelado, tie ĉi videbla.
Tiu ĉi regiono tie ĉi vidata unuafoje
en la bildo prenita el Cassini en 2005. Tiu ĉi estas la suda polusa regiono.
Kun la tigrostriaj faŭltoj krucante la sudan poluson.
Kaj vidite ĵus en la fino de 2008,
tie ĉi estas la regiono denove,
nun duone en mallumo ĉar la suda hemisfero
spertas la komencon de aŭgusto
kaj fine de vintro.
Kaj ni ankaŭ raportis ke ni faris tiun skuigan malkovron –
tiun ĉi unikan malkovron
de suprenĵetitaj ŝprucoj
eruptantaj de tiuj faŭltoj en la suda poluso,
konsistantajn el etaj akvoglaciaj kristaloj
akompanataj de akvovaporo
kaj simplaj organikaj kunmetaĵoj kiel karbodioksido kaj metano.
Kaj en tiu momento antaŭ du jaroj
mi menciis ke ni hipotezas
ĉu tiuj ŝprucoj estas fakte gejseroj,
eruptante el poŝoj
aŭ kavoj de likvida akvo sub la surfaco.
Sed ni ne estis tute certaj.
Tamen, la konsekvencoj de tiuj rezultoj
pri ebla medio ene de tiu luno
kiu povus subteni prebiotan ĥemion,
kaj eble eĉ vivon mem,
estis tiel ekscitaj ke en la pasintaj du jaroj
ni pli fokusiĝis en Encelado.
Ni nun flugigis la kosmoŝipon Cassini
ĉirkaŭ tiu luno plurajn fojojn.
Flugante pli proksime kaj pli profunde en tiujn ŝprucojn,
en la plej densajn partojn de tiuj ŝprucoj,
tiel ke nun ni alvenis al kelkaj
tre precizaj mezuroj de la konsisto.
Kaj ni trovis
ke la organikaj komponaĵoj venantaj el tiu ĉi luno
estas fakte pli komplikaj ol tio kion ni antaŭe raportis.
Eĉ se ili ne estas aminacidoj,
ni nun trovas substancojn kiel
propano kaj benzeno,
hidrogena cianido, kaj formaldehido.
Kaj la etaj akvokristaloj tie ĉi
tute aspektas
kvazaŭ ili estas glaciigitaj gutetoj de sala akvo.
Kio estas malkovro sugestanta
ne nur ke la ŝprucoj venas el
poŝoj de likva akvo,
sed ke tiu likva akvo estas en kontakto kun roko.
Kaj tiu estas cirkonstanco
kiu povus alporti la ĥemian energion
kaj la ĥemiajn komponaĵojn necesajn por subteni vivon.
Ni do estas tre kuraĝigitaj pro tiuj ĉi rezultoj.
Kaj ni estas multe pli memfidaj nun ol ni estis antaŭ du jaroj
ke ni ja povus
havi en tiu ĉi luno, sub la suda poluso,
medion aŭ areon gastaman por vivaj estaĵoj.
Ĉu estas tie vivaj estaĵoj aŭ ne,
tio estas kompreneble tute alia afero.
Kaj tio devas atendi la alvenon
reen al Encelado
de kosmoŝipoj, espereble iam en proksima estonto,
specife ekipitaj por celi tiun specifan aferon.
Sed dume mi invitas vin imagi la tagon
kiam ni povus ekskursi al la saturna sistemo,
kaj viziti la enceladan interplanedan gejserparkon,
simple ĉar ni povas.
Dankon.
(Aplaŭdado)
Mi pasigis la junaĝon kun dietado de sciencfikcio.
Al la mezlernejo mi busis
unuhore tien, unuhore reen, ĉiutage.
Mi estis ĉiam absorbita en libro,
sciencfikcia libro,
kiu portis mian menson al aliaj mondoj,
kaj rakontoforme kontentigis
mian nesatigeblan senton de scivolo.
Tiu scivolo ankaŭ manifestiĝis
en tio ke kiam mi ne estis en la lernejo
mi estis en la arbaro
marŝante kaj prenante "specimenojn"
de ranoj kaj serpentoj kaj cimoj kaj lageta akvo,
kaj alportante ilin hejmen por observi sub mikroskopo.
Nu vera sciencemulo mi estis.
Sed ĉi ĉio temis pri mia provo kompreni la mondon,
kompreni la limojn de ebleco.
Kaj mia amo por sciencfikcio
ja ŝajnis speguliĝi en la mondo ĉirkaŭ mi,
ĉar tiam, dum la malfruaj 1960-oj,
ni iris al la luno,
ni esploris la profundojn de la oceanoj.
Jacques Cousteau venis en niajn sidĉambrojn
kun gapigaj specialaj elsendoj kiuj montris al ni
bestojn kaj lokojn de miriga mondo
kiujn ni vere antaŭe ne imagis.
Do tio ŝajnis akordiĝi
kun la sciencfikcia emo.
Kaj mi estis artisto.
Mi scipovis desegni kaj pentri.
Kaj mi trovis ke ĉar estis nek videoludoj
nek la saturkvanto da komputilproduktitaj filmoj
nek la bildaro en la amaskomunikiloj,
mi devis krei tiujn bildojn en mia menso.
Ni ĉiuj devis tion, kiel junuloj legantaj libron
ni per nur la vortoj de la aŭtoro
bildigis ion en niaj kapaj film-ekranoj.
Kaj tiel, mia reago estis pentri
aliplanedajn bestojn, forajn mondojn,
robotojn, kosmoŝipojn, ktp.
Ade mi estis riproĉata en matematika klaso
sencele desegnetante sur lernolibro.
La kreemo
devis iel esprimiĝi.
Kaj io interesa okazis: la elsendoj de Jacques Cousteau
ekscitis min pri la fakto ke
ekzistas fremda mondo ĉi tie sur la Tero.
Eble mi ne kosmoŝipus
al aliplaneda mondo,
tre malprobable,
sed la fremda mondo atingebla jam sur Tero
estis tiom riĉa kaj ekzota
kiom io ajn imagita de mi
tra la libroj legitaj.
Do, mi decidis iĝi skafandristo
15-jaraĝe.
Nura problemo estis ke mi loĝis
en eta vilaĝo en Kanado,
mil kilometrojn for de la plej proksima oceano.
Sed mi ne lasis tion senkuraĝigi min.
Mi petadis mian patron ĝis li fine trovis
klason pri skafandro en Buffalo, NovJorko,
tuj trans la landlimo de kie ni loĝis.
Kaj mi efektive gajnis mian atestilon
en naĝejo de YMCA (Kristana Asocio de Junaj Viroj) meze de vintro
en Buffalo, NovJorko.
Kaj mi vidis oceanon, veran oceanon,
nur du jarojn poste
kiam ni transloĝiĝis al Kalifornio.
De tiam ĝis nun,
ho 40 jarojn,
mi pasigis 3000 horojn submare,
kaj 500 horoj el tiom estis en submarŝipetoj.
Mi lernis, ke en tiu profundoceana medio,
eĉ en malprofundaj oceanoj,
abundas je mirinda vivo
kiu vere estas preter nia imagopovo.
La imagopovo de naturo senlimas
kompare kun nia
magra homa imagopovo.
Ankoraŭ ĝis hodiaŭ mi restas en mirego
de tio kion mi vidas submare.
Kaj mia amo de la oceano daŭras,
tiel forta kiel antaŭe.
Sed, kiam mi elektis karieron, kiel plenkreskulo,
mi elektis filmadon.
Tio ŝajnis esti la plej bona metodo kunigi
mian emon rakonti,
kun mia emo krei imagojn.
Junaĝe, mi ade desegnis bildrakontojn k.s.,
do filmado estis la metodo kunigi bildojn kun rakontoj.
Kaj tio logikis.
Kompreneble la rakontoj, kiujn mi elektis rakonti
estis sciencfikciaj: "Terminator", "Aliens",
kaj "The Abyss".
Kaj en "The Abyss", mi kunigis mian amon
pri submaro kaj plonĝado, kun film-farado.
Do, unuiĝo de la du pasioj.
El "The Abyss" venis interesaĵo:
por solvi specifan rakontan
problemon en tiu filmo,
ni kreis iaspecan akvan estaĵon
uzegante komputilproduktadon.
La rezulto estis la tutunua mol-surfaca
komputilproduktita rolulo
iam ajn en filmo.
Kaj eĉ se la filmo ne mone gajnis,
nu vere, preskaŭ malgajnis,
mi vidis ion mirindan:
la tutmonda spektantaro estis ensorĉita
per tiu ŝajna magio.
Arthur Clarke fame diris, ke
sufiĉe alta teknologio ne apartigeblas de magio.
Kaj ili vidis magion
kaj tio min ekscitis.
Mi pensis, "Ho ja, ni devas plene uzi tion
en la film-arto."
Tial, en "Terminator 2", mia sekva filmo,
ni progresigis ĝin.
Kunlabore kun ILM, tiufilme ni kreis ulon el likva metalo,
la sukceso baskulis
sur tiu komputilproduktaĵo.
Kaj ĝi sukcesis. Denove, ni estis kreinta magion.
Estis la sama reago de la spektantaro
kaj ĉi-foje ni mongajnis.
Ekstrapolante
tra tiuj du traspertoj,
mi konkludis ke tia estus la nova mondo,
mondo kreema
por film-artistoj.
Do mi fondis kun Stan Winston,
mia bona amiko Stan Winston,
kiu tiutempe estis la pinta dezajnisto de ŝminko kaj estaĵoj,
kaj nomis ĝin Digital Domain.
La koncepto de la firmao estis
supersalti preter
la analogaj procezoj de optikaj printiloj kaj tiel plu,
kaj ni irus rekte al diĝita produktado.
Ni fakte atingis tion, kaj dum tempo posedis konkurencan avantaĝon.
Sed ni trovis nin postrestanta meze de la 1990-oj
en la fako pri estaĵa dezajno,
la fonda celo de la firmao mem.
Do mi verkis sistemon nomitan "Avatar"
kun celo antaŭenigi la limojn
de vidaj efektoj,
de komputilproduktitaj efektoj, pretere,
kun realismaj homaj emociaj karakteroj
komputile kreitaj.
Kaj ĉiuj ĉefroluloj estus komputilproduktitaj,
kaj la mondo estus komputilproduktita,
kaj la limoj do progresigitaj.
Miaj firmaanoj diris al mi ke
ankoraŭ tro fruis por atingi tiun nivelon.
Do mi prokrastis tion kaj faris filmon pri iu ŝipego droninta.
< ridoj >
Nu, mi propagandis ĝin al la filmstudio kiel "Romeo kaj Julieta" sur ŝipo.
Estus epopea amo,
pasia filmo.
Sekrete, mia deziro estis
plonĝi al la ruino de "Titanic".
Kaj pro tio mi faris la filmon.
< aplaŭdoj >
Tio veris, la filmstudio ne sciis,
sed mi konvinkis ilin. Mi diris,
"Ni plonĝos al la ruino. Ni filmos ĝin reale.
Ni uzos tion en la komenco de la filmo.
Vere gravos. Estos bonega merkatika altirilo."
Kaj mi konvinkis ilin financi ekspedicion.
< ridoj >
Aspektas freneze, sed tio reiras al la temo pri
tio ke imago kreas realon.
Ĉar ni ja kreis realaĵon kie ses monatojn poste
mi troviĝis en rusa submarŝipeto
kvar kilometrojn submare en la norda Atlantiko,
rigardante tra fenestro la veran Titanic,
ne filman, nek altkvalit-filman, sed la realan.
< aplaŭdoj >
Nu, tio elmirigis min.
Kaj necesis multe da preparo, ni devis konstrui fotilojn
kaj lumilojn kaj ĉiajn aĵojn.
Sed imponis al mi
kiom tiu plonĝo, tiuj profundaj plonĝoj,
estas kiel kosma misio.
Sciu, tio estis tre teknika kaj
bezonis enorman planadon.
Oni eniras la kapsulon,
malsupreniras en malluman malamikan medion
kie mankas espero de savo
se vi mem ne povas reatingi la surfacon.
Kaj mi pensis, "Ho ja, mi kvazaŭ
loĝas en sciencfikcia filmo.
Mojosege."
Kaj do, mi vere iĝis entuziasmulo pri profundoceana esplorado.
Kompreneble, la scivolemo, la scienca flanko.
Estis ĉio. Estis aventuro.
Estis scivolo. Estis imago.
Kaj ĝi estis sperto kiun
Hollywood ne povus doni al mi.
Ĉar, mi povus imagi estaĵon kaj ni povus
krei vidan efekton por ĝi. Sed mi ne povus imagi
tion kion mi vidis tra tiu fenestro.
Dum iuj niaj postaj ekspedicioj
mi vidis estaĵojn ĉe hidrotermotruoj
kaj foje aĵojn kiujn mi neniam antaŭe vidis,
foje aĵojn kiujn neniuj antaŭe vidis,
aĵojn ne klarigitajn de scienco
je la tempo kiam ni vidis kaj imagis ilin.
Mi estis tute frapegita,
kaj devis fari pli.
Sekve mi decidis strangete.
Post la sukceso de "Titanic",
mi diris, "Bone, mi paŭzas mian tagan laboron
kiel filmisto en Hollywood,
kaj mi iĝos plentempa esploristo por iom da tempo."
Kaj do, ni ekplanis
ekspediciojn.
Kaj fine ni vojaĝis al Bismark,
ĝin esplorante per robotaj veturiloj.
Ni reiris al la ruino de Titanic,
prenante robotetojn kreitajn de ni
bobenantajn kun optika fibro.
La celo estis esplori interne
de tiu ŝipo, premiere.
Neniu antaŭe tion faris. Neniu antaŭe tion povis,
do ni kreis la teknologion por fari.
Do, jen mi, sur la ferdeko
de Titanic, sidante en submarŝipeto,
rigardante eksteren al tabuloj similaj al ĉi tiuj,
kie, mi sciis, la orkestreto ludis.
Mi estis flugiganta etan robotan veturilon
tra la koridoro de la ŝipo.
Nu mi diras "flugiganta",
sed mia menso estas en la veturilo.
Mi sentis min fizike tie
en la ruino de Titanic.
Ĝi estis mia plej superreala
jamosenta trasperto iam ajn,
ĉar mi antaŭsciis tion, kio troviĝas preter angulo
antaŭ ol la veturila lumo
malkaŝis ĝin,
ĉar mi estis paŝinta la scenejon dum monatoj
kiam ni faris la filmon.
La scenejo kopiiĝis precize
de la planoj de la ŝipo.
Estis absolute frapanta sperto
kiu konstatigis min ke
la tele-ĉeesta sperto,
aktuale havebla per ĉi tiuj robotaj avataroj,
estas kvazaŭ via konscio estas injektita en la veturilon,
en alian specon de ekzisto.
Profunde pensindis.
Povus esti eta ekvido
en futuron je jardekoj de nun
kiam ni komencus havi kiborgajn korpojn
por esporado aŭ aliaj celoj
en multaj specoj de
post-homaj estontecoj
kiujn mi povas imagi
kiel adoranto de sciencfikcio.
Farinte tiujn ekspediciojn,
ni vere komencis kompreni kun ŝato tion
kio estas tie profunde en la oceano ĉe nigrafumaj hidrotermotruoj
kie estas mirindaj, mirindaj bestoj.
Baze, ili estas kvazaŭ eksterteranoj jam nun ĉi tie sur Tero.
Ili vivas en medio de kemisintezo.
Ili ne vivas per sunlum-bazita
sistemo kiel ni.
Vi vidas bestojn kiuj loĝas apud
500-celsiaj
akvaj plumumoj.
Oni pensus ke ili ne povas ekzisti.
Samtempe
mi ekinteresiĝis ankaŭ pri kosma scienco,
ree, temas pri sciencfikcia influo, junaĝe.
Finfine mi partoprenis kun
la kosma komunumo,
multe kun NASA,
sidante en la konsilantaro de NASA,
planante verajn kosmajn misiojn,
vojaĝante al Rusio al antaŭkosmonaŭtaj
biomedicinaj protokoloj,
kaj ĉiuj tiaj aferoj,
plene flugante al la internacia kosmostacio
per tridimensiaj fotiloj.
Ĉi ĉio fascinis.
Sed kion mi finfine faris, tio estis venigi kosmo-sciencistojn
kun ni en la profundojn de la maro.
Kondukante ilin malsupren por ke ili havu aliron,
astrobiologoj, planedaj sciencistoj,
homoj interesataj pri tiuj ekstremaj medioj,
kondukante ilin malsupren al la hidrotermotruoj, por ke ili vidu,
kaj prenu specimenojn kaj alportu instrumentojn, ktp.
Do jen ni farante dokumentariajn filmojn
sed vere farante sciencon,
kaj vere farante kosman sciencon.
Mi estis kompletiginta la cirklon
ekde sciencfikcia adoranto
junaĝa
ĝis faranto de reala scienco.
Sciu, survoje sur ĉi tiu vojaĝo
de eltrovo,
mi multe lernis.
Mi multe lernis pri scienco. Sed aldone mi multe lernis
pri gvidado.
Oni emas pensi ke reĝisoro devus esti gvidanto,
direktanto, ŝipestro, ks.
Mi ne lernis pri gvidado
ĝis la okazigo de tiuj ekspedicioj.
Ĉar tiam je certa punkto mi devis diri al mi,
"Kion mi faras ĉi tie?
Kial mi faras ĉi tion? Kion mi atingas el ĉi tio?"
Neniu profito por ni de tiuj damnaj elsendoj,
eĉ preskaŭ malprofito. Kaj neniu famo.
Homoj emas pensis ke
inter "Titanic" kaj "Avatar" mi estis riĉulece polurantaj miajn ungojn
ie sidante sur plaĝo.
Mi verkis tiom da filmoj kaj da dokumentarioj
por tre limigita spektantaro.
Neniu famo. Neniu gloro. Neniu mono. Oni faras kion?
Oni faras ĝin por la tasko mem,
por la defio,
kaj la oceano estas la plej defia medio,
por la ekscitiĝo de eltrovo,
kaj por tiu stranga kuneca sento kiu okazas
kiam eta ularo kunas en intima teamo.
Ĉar ni faris tiujn aferojn teame kun 10, 12 homoj,
laborantaj dum sinsekvaj jaroj.
Foje ĉe maro dum du aŭ tri sinsekvaj monatoj.
Kaj en tiu kuneca sento, komprenu,
kio plej gravas
tio estas la respekto reciproka
kaj la tasko kune atingita
sed malfacile klarigebla al aliaj.
Kiam oni realteriĝas kaj diras
"Ni devis fari ion kaj optikan fibron kaj malamplifigon
kaj ion kaj ree ion alian teknologian,
kaj la malfacileco
la homa flanko en ĉe-mara laboro,
tio estas ne klarigebla al aliaj. Temas pri tiu eco
posedata eble de policanoj kaj homoj kune traspertintaj militon,
kaj ili scias ke ili neniam povos klarigi ĝin.
Tio kreas kunecan ligon, respektan ligon.
Do, kiam mi revenis verki mian venontan filmon,
kiu estis "Avatar",
mi provis apliki tiun saman principon de gvidado
ke oni respektu sian teamon
kaj oni gajnu reciproke la respekton de la teamanoj.
Kaj tio vere ŝanĝis la dinamikon.
Do jen mi denove kun eta teamo,
en neesplorita teritorio
farante "Avatar", kreante novan teknologion
kiu antaŭe ne ekzistis.
Ekscitegante.
Defiegante.
Kaj ni iĝis kiel familio, dum kvar jaroj kaj duono.
Kaj tio tute ŝanĝis kiel mi kreas filmojn.
Oni komentis, nu, pri kiel
oni alportis oceanajn organismojn
kaj metis ilin sur planedon Pandora.
Por mi, temas pri pli fundamenta traktomaniero,
la procezo mem, kiu rezulte ŝanĝiĝis.
Do kion ni povas sintezi el la afero?
Mi volas diri, kion ni lernis?
Nu, mi pensas ke unue estas
scivolemo.
Ĝi estas la plej forta afero, kiun oni posedas.
Imagopovo estas forto
manifestebla en la realo.
La respekto de via teamo
pli gravas ol
arego da premioj.
Estas junaj filmistoj kiuj
venas al mi kaj diras "Konsilu al mi pri ĉi tio."
Kaj mi respondas, "Ne limigu vin mem.
Aliaj homoj jam limigos vin ĉirkaŭe, do ne faru al vi mem,
ne vi vetu kontraŭ vi.
Kaj vi risku."
NASA havas frapfrazon:
"Malsukceso ne estas opcio."
Sed malsukceso devas esti opcio
en arto kaj en esploro, ĉar estas fidaj saltoj.
Kaj neniu grava strebo
bezonanta novemon
estis atingita sen risko.
Necesas emo preni la riskojn.
Do jen tio, la konkluda penso.
En ajna tasko,
malsukceso eblas,
sed timo ne. Dankon.
< aplaŭdoj >
Ni dronas en novaĵoj.
Nur Reuters publikigas
3,5 milionojn da novaĵraportoj ĉiujare.
Kaj tio estas nur unu fonto.
Mia demando estas: kiom multaj el tiuj raportoj
vere gravos en longtempa perspektivo?
Tio estas la ideo ĉirkaŭ The Long News.
Ĝi estas projekto de Fondaĵo The Long Now,
kiu estis fondita de TED-anoj, inkluzive de
Kevin Kelly kaj Stewart Brand.
Kaj ni serĉas novaĵojn, kiuj povas esti gravaj ankoraŭ
post 50 aŭ 100 aŭ 10 mil jaroj.
Kaj kiam oni rigardas al la novaĵoj laŭ tiu filtrilo,
sufiĉe multaj perdiĝas survoje.
Por preni la pintajn novaĵojn de AP lastjare,
ĉu tiuj plu gravos post jardeko?
Aŭ tiuj ĉi?
Aŭ tiuj?
Ĉu vere?
Ĉu tio plu gravos post 50 aŭ 100 jaroj?
Okej, tio estis iel mojosa.
(Ridoj)
Sed la pinta raporto de la lasta jaro estis ekonomio,
kaj mi simple vetas, ke tio, pli aŭ malpli frue,
tiu specifa recesio fariĝos malnovaĵo.
Do kiaj raportoj povos
esti signifaj por la estonteco?
Nu, ni prenu sciencon.
Iam, etaj robotoj
iros tra niaj sangofluoj riparante aferojn.
Tiu iamo jam alvenis se vi estas muso.
Kelkaj antaŭnelongaj raportoj:
nanoabeloj fulmmortigas tumorojn per vera abela veneno;
oni sendas genojn en la cerbon;
roboto estas kreita por trakuri la homan korpon.
Kio pri rimedoj? Kiel ni nutros naŭ miliardojn da homoj.
Ni havas problemojn por nutri la nunajn ses miliardojn.
Kaj ni aŭdis hieraŭ, ke estas pli ol unu miliardo da malsatantoj.
Britio malsatos sen genetike modifitaj kultivaĵoj.
Bill Gates, bonŝance, investis unu miliardon en agrikulturan esploradon.
Kio pri tutmonda politiko?
La mondo estos tre malsama kiam kaj se Ĉinio starigos la prioritatojn
kaj ili povas.
Ili superis Usonon kiel la plej granda aŭto-merkato en la mondo,
ili superis Germanion kiel la plej granda eksportanto,
kaj ili ekfaras DNA-testojn ĉe infanoj
por difini ties karieron.
Ni trovas ĉiajn manierojn puŝi la limojn de tio, kion ni scias.
Kelkaj antaŭnelongaj eltrovoj:
Estas formiko-kolonio el Argentino, kiu jam
svarmis al ĉiu kontinento, escepte de Antarkto;
ekzistas memregata robota sciencisto, kiu faris eltrovon --
baldaŭ la scienco eble ne plu bezonos nin,
kaj nek la vivo eble bezonos nin;
mikrobo vekiĝas post 120 mil jaroj.
Ŝajnas, ke kun aŭ sen ni,
la vivo daŭros.
Sed mia preferata lastjara raporto el Long News
estis tiu ĉi: akvo trovita en la luno.
Tio igas multe pli facile instali kolonion tie.
Kaj se NASA ne faras, Ĉinio povas,
aŭ iu en tiu ĉi ĉambro povas subskribi grandan ĉekon.
Mia mesaĝo estas:
en longdaŭra perspektivo, kelkaj novaĵraportoj
estas pli gravaj ol aliaj.
(Aplaŭdoj)
Embarasan problemon mi oftege spertas.
Kaj laŭ mi, pluraj el vi
suferas la saman.
Kiam mi vizitas muzeon kaj paŝas
ĉambrojn post ĉambroj plenaj je pentraĵoj,
post 15-20 minutoj,
mi ekkonscias, ke mi tute ne pensas pri ili.
Mi ne empatias kun ili.
Anstataŭ, mi pensas pri tiu kafotaso,
kiun mi nepre bezonas por resti vekita.
Jen mia problemo: muzea laciĝo.
Kiom multe el vi ankaŭ spertas tion...
Jes. Ha-ha! Ha-ha!
Foje eblas elteni pli longe
ol 20 minutojn, foje malpli,
sed laŭ mi, ni ĉiuj suferas ĝin. Kaj ĉu vi spertas
la kunestantan kulpiĝon?
Miakaze, mi rigardas la pentraĵojn sur la muroj
kaj pensas, ke oni decidis alkroĉi ilin tie,
juĝante ilin sufiĉe interesaj por resti ĉe tiu muro,
sed mi ne ĉiam vidas kial.
Fakte, plejofte mi tute ne vidas kial.
Kaj fine, mi eliras la ejon malfeliĉa.
Mi sentas min kulpa kaj malfeliĉa.
Anstataŭ ol pensi, ke io misas pri la pentraĵoj,
mi pensas ke iel mi mem estas misa.
Eliri artgalerion en tia animstato ne tre bonas.
(Ridoj)
Nu, kial do tiom da mem-severeco?
En restoracio, kiam oni rigardas la menuon,
ĉu oni mendu ĉion ajn,
kion oni vidas?
Ne! Oni elektas.
En magazeno, kiam oni celas aĉeti ĉemizon,
ĉu oni provu ĉiun ĉemizon?
Ĉu oni volas ĉiun?
Kompreneble ne: oni estu selektema, tutnormale.
Nu, kial oni do devus ne esti elektema
vizitante artgalerion? Kial atendi,
ke oni sentu empation rilate al ĉiu pentraĵo?
Nu, mi bezonas alian vidmanieron.
Kaji faras du aferojn:
unue, enirinte galerion, mi rapidas
kaj rigardas ĉion, kaj mi memoras la pentraĵojn,
kiuj malrapidigis min pro ajna motivo.
Mi eĉ ne scias, kial ili malrapidigis min, sed io
altiris min kiel magneto
kaj ignorigis ĉiujn aliajn, 
do mi iras rekte al tiu pentraĵo.
Do unue, mi iĝas mia propra muzeestro.
Mi elektas pentraĵon. Eble unu el 50.
Kaj poste, mi staras antaŭ tiu pentraĵo
kaj kreas rakonton pri ĝi.
Kial rakonton? 
Laŭ mi, rakonti apartenas al nia eco,
rakontemo estas kodita en nia DNA.
Oni estas ĉiam rakontantaj, pri io ajn,
pro tio ke la mondo estas freneza, ĥaosa ejo.
Foje per rakontoj oni provas 
iomete sencigi la mondon,
provas ordigi ĝin iomete.
Kial ne uzi tiun kapablon kiam oni rigardas pentraĵojn?
Do nun, mi uzas la menuan metodon
por viziti muzeojn.
Mi volas prezenti al vi tri pentraĵojn,
kiuj haltigis min dum travojado
kaj faris min deziri rakonti pri ili.
Ĉu la unua estas prezentenda?
"Junulino kun perla orelringo" fare de <i>Johannes Vermeer</i>,
17-jarcenta nederlanda pentristo.
Plej bela pentraĵo.
Mi unuafoje vidis ĝin kiam mi estis 19-jara
kaj tuj aĉetis afiŝan kopion, kiun mi
ankoraŭ havas, post 30 jaroj.
Ĝi akompanis min ĉien, kien mi iris;
mi neniam tediĝas rigardante ĝin.
Ekhaltigis min unuafoje, tutsimple
la mirindaj koloroj, kiujn la pentristo uzas,
kaj la lumo, kiu falas sur ŝia vizaĝo.
Tamen, mi pensas, ke io alia
revenigis min jaron post jaro, kaj tio estas
ŝia mieno, la konflikto legebla sur ŝia vizaĝo.
Mi ne povas decidi ĉu ŝi estas gaja aŭ ne,
kaj mia opinio estas ŝanĝanta.
Pro tio, mi ĉiam revenas al ĝi.
Iam, 16 jarojn post kiam mi surmurigis la afiŝon,
kuŝante sur mia lito, mi rigardis ĝin
kaj subite demandis min: "Kion faris
la pentristo, por ke ŝi tiel mienu?"
Unuan fojon mi pensis,
ke ŝia mieno rekte respegulas
kion ŝi sentas pri li.
Antaŭe, mi ĉiam vidis ĝin kiel portreto de junulino.
Ekde tiam, mi vidis ĝin kiel portreto de interrilato.
Kaj la tuja demando estis: kia interrilato?
Mi do strebis trovi respondon. Mi faris esploreton
kaj malkovris, ke oni ne scias kiu ŝi estis.
Verdire, oni ne konas iun
el la modeloj de <i>Vermeer</i>,
kaj tre malmulte pri <i>Vermeer</i> mem.
Mia reago estis: "Hura! Mi povas fari
kion ajn mi volas, eltrovi kian ajn rakonton".
Sekve, jen kiel mi imagis la aferon.
Unue, mi pensis:
"Ŝi devas eniri la domon".
Kiel <i>Vermeer</i> konatiĝis kun ŝi?
Nu, oni konjektis,
ke ŝi estas lia 12-jara filino.
Lia filino estis ja 12-jara kiam li faris tiun portreton.
Tamen, ŝajnis al mi tre intima rigardo,
ne rigardo, kiun filino ĵetus al patro.
Sciu, ke en la nederlanda pentrarto tiu-epoka,
virino malfermanta la buŝon 
montras seksan disponeblecon.
Ne estintus taŭge de <i>Vermeer</i>
tiel portreti sian filinon.
Do: ne lia filino, sed iu tre intima,
fizike proksima al li.
Kiu alia loĝis en tiu domo?
Servistino, belega servistino.
Bone, ŝi estas endome.
Kiel igi ŝin eniri la atelieron?
Malmulton oni konas pri <i>Vermeer</i>,
sed detalo ja konata de estas, ke li edziniĝis
kun katolikulinon, kies patrino loĝis kun la geedzoj,
en domo kie li havis propran ĉambron
– lia ateliero. Ankaŭ, li havis 11 geinfanojn.
Sendube, la domo estis ĥaosa kaj bruega.
Se vi iam vidis la pentraĵojn de <i>Vermeer</i> antaŭe,
vi scias kiel ili ŝajnas trankvilaj kaj kvietaj.
Kiel pentristo kreas bildojn tiajn 
kun 11 kriaĉantaj geinfanoj?
Nu, li partigis sian vivon.
Enirante sian atelieron, li ordonas: 
"Neniu eniru ĉi tien.
nek la edzino, nek la buboj… 
Bone, krom la servistino, kiu venu por ordigi".
Jen ŝi estas en la ateliero. Li sukcesis: kune ili estas.
Kaj li decidas portreti ŝin.
Li vestigas ŝin per tre ordinaraj vestaĵoj.
Ĉiuj virinoj, aŭ preskaŭ, ĉe la pentraĵoj de <i>Vermeer</i>
surhavas veluron, silkon, peltoj, tre luksajn ŝtofojn.
Sed, tiuj ĉi estas tre ordinaraj. La sola neordinaraĵo
estas la perla orelringo.
Sed servistino neniel povus akiri
paron de perl-ornamaĵoj.
Ili certe ne apartenas al ŝi. Sed al kiu?
Bonŝance, estas listo de vestaĵoj 
de la edzino Katarina,
en kiu troviĝas flava mantelo kun blanka pelto,
flava kaj nigra korsaĵo,
kaj oni vidas tiujn en pluraj el la aliaj pentraĵoj,
sur diversaj virinoj en la pentraĵoj fare de <i>Vermeer</i>.
Sendube, ŝiaj vestaĵoj estis pruntedonitaj 
al diversaj virinoj.
Ne estas troigo supozi,
ke tiu perla orelringo fakte apartenas al lia edzino.
Jen ni havas ĉiujn elementojn de nia rakonto.
Ŝi povas resti en la ateliero longtempo.
Oni bezonis ja tempegon por fari pentraĵojn.
Ili restis kune, tute solaj tiun tempon.
Ŝi surhavas la ornamaĵon de la edzino.
Rava ŝi estas. Klare, ŝi amas lin, 
kaj sentas konflikton.
Kaj ĉu prikonscias tion la edzino? Eble ne.
Kaj se ne, nu…
Ĉi tie finiĝas la rakonto.
(Ridoj)
Nun, ni vidu pentraĵon titolitan
"Knabo konstruanta ludkartdomon" fare de <i>Chardin</i>.
Oni pli bone konas la aĵpentraĵojn 
de tiu 18-jarcenta franca pentristo,
sed li kelkfoje portretis.
Fakte, li pentris kvar versionojn de tiu ĉi portreto,
pri knabo kiu faras kartdomon, tre serioze.
Mi preferas tiun ĉi version, ĉar kelkaj knaboj
estas pli aĝaj, kelkaj, pli junaj, kaj laŭ mi,
kiel en la rakonto pri la tri ursoj, la kaĉo ĝuste taŭgas.
Ne ankoraŭ viro. Ne plu vera knabo.
Li situiĝas ekzakte inter senartifikeco kaj sperto,
kaj tio igis min halti antaŭ tiu ĉi pentraĵo, kaj rigardi
lian vizaĝon. Ĝi estas Vermeer-ecan pentraĵon
La lumo venas de la maldekstra flanko. Liajn trajtojn
ĝi delikate prilumas. Li staras ĝuste meze
de la pentraĵo. Mi rigardis lin, kaj mi malkovris,
ke farante tion, mi estis pensanta:
"Rigardu min, rigardu min, mi petas".
Sed li ne movis. Li nur priatentis siajn kartojn,
kaj jen unu el la allogaĵoj de la pentraĵo: 
li tiom pensas
pri sia ludo, ke li ne direktas la rigardon al ni.
Miavide, tio estas la stampo de majstroverko,
de pentraĵo, kiam malĉeestas konkludo.
Li neniam rigardos min.
Do mi pripensis rakonton en kiu, konsiderante
tiun situacion, iu estas tie, rigardante lin.
Ne la pentristo. Mi ne volas pensi pri la pentristo.
Mi pensas pri pliaĝa versio de li mem.
Kiam plenkreskulo, pliaĝa servisto, 
kiu rigardas tiun junulon,
diras: "Rigardu min. Mi volas averti vin
pri kio atendas vin. Rigardu min, mi petas".
Kaj li neniam faras.
Pri tiu malĉeesto de konkludo, 
ankaŭ ĉe "Junulino kun perla orelringo",
oni ne scias ĉu ŝi estas feliĉa aŭ ne.
Mi verkis tutan romanon pri ŝi,
kaj ankoraŭ ne scias ĉu ŝi feliĉas aŭ ne.
Mi senĉese revenas al la pentraĵo por havigi al mi
la respondon, la rakonteron, kiu ŝtopos la mankon.
Ni ja povas krei rakonton kelkatempe kontentigan,
sed neniam definitive, 
kaj oni revenu ree al la pentraĵo.
La lasta portreto pri kiu mi parolos
titoliĝas "Sennomulo", fare de anonimulo. (Ridoj)
Tiu estas <i>Tudor</i>-familiana portreto 
aĉetita de la Nacia Portreta Muzeo.
Oni pensis, ke temas pri Siro <i>Thomas Overbury</i>,
sed oni poste malkovris ke ne, kaj nun
oni malscias pri kiu temas.
Nu, en la Nacia Portreta Muzeo,
se oni ne konas la estintecon de pentraĵo,
oni konsideras ĝin kiel orfon.
Neeblas alkroĉi ĝin, ĉar oni ne scias pri kiu ĝi temas.
Do bedaŭrinde, ĝi plejofte restas en la konservejo,
kun nemalalta nombro de aliaj orfoj,
foje tre admirindaj.
Tiu ĉi pentraĵo haltigis min pro tri motivoj:
unue estas la senrilato inter la buŝo,
kiu ridetas, kaj la okuloj, kiuj sopiras.
Li malĝojas, sed kial?
La dua detalo, kiu altiris mian atenton
estas liaj skarlataj vangoj.
Li ruĝiĝas. Oni portretas li, kaj li ruĝiĝas!
Li probable estas ulo plej ruĝiĝema.
Pri kio li pensas por ruĝiĝi tiel?
La tria detalo, kiu haltigis min
estas la belega kamizolo.
Silka, grizkolora kun belaj butonoj.
Kaj ĉu vi scias pri kio tio pensigas min?
Tio ŝajnas komforta kaj kvasta, 
kiel lanuga super littuko.
Mi senĉese pensis pri litoj kaj ruĝaj vangoj,
kaj kompreneble pri sekso, kaj mi pensis:
"Ĉu pri tio li pensas?"
Kaj mi diris min, se mi faru rakonton,
kio estu la lasta sceno, kiun mi enmetos en ĝi?
Nu, pri kio zorgus <i>Tudor</i>-familia ĝentlemano?
Kaj la respondo estus – nu, Henriko la 8-a, bone.
Li zorgus pri sia heredaĵo, sia heredonto.
Kaj kiu heredos lian nomon kaj riĉaĵojn?
Kun ĉiuj tiuj elementoj, oni fine konsistigas rakonton,
kiu plenigos la mankon, kaj ĉiam revenigas homojn.
Jen la rakonto.
Mallonga.
"Rozĉjo"
Mi ankoraŭ surhavas la luksan blankan kamizolon, 
donacitan de Karolina.
Ĝi havas altan kolumon, malligeblajn manikojn,
kaj komplikajn butonojn el torditaj silkaj fadenoj,
kudritaj por ke la vestaĵo sidu bonege sur mi.
Ĝi pensigas min pri litkovrilo sur granda lito.
Eble estas intence. Mi ĝin unuafoje uzis
dum formala tagmanĝo, kiun ŝiaj gepatroj starigis niahonore.
Mi sentis eĉ antaŭ ol leviĝi por diskuri,
ke miaj vangoj estas ruĝegaj.
Mi ĉiam ruĝiĝas facile, pro fizika strebo,
vintrinkado aŭ emociiĝo.
Dum mia infanaĝo, moketis min miaj fratinoj kaj kunlernantoj,
sed ne Georgo.
Nur Georgo povis nomi min Rozĉjo.
Mi ne permesis al iu alia.
Iel, li faris la vorton tenera.
Kiam mi anoncis mian edziĝon, Georgo
ne ruĝiĝis, sed iĝis pala kiel mia kamizolo.
Li ne estus devinta senti surprizon.
Oni ĉiam antaŭvidis,
ke mi iam edziĝus lian kuzinon.
Sed malfacilas aŭdi la vortojn.
Mi scias: mi apenaŭ kapablis eldiri ilin.
Poste, mi trovis Georgon sur la teraso 
superanta la kuireja ĝardeno.
Kvankam li drinkis la tutan posttagmezon, 
li estis plu pala.
Kune, ni rigardis la servistinojn, kiuj rikoltis laktukojn.
"Kion vi pensas pri mia kamizolo?" demandis mi.
Li ekrigardis min. "Ŝajnas kvazaŭ tiu kolumo strangolas vin."
"Ni plu vizitos unu la alian", mi insistis.
"Ni povos ankoraŭ ĉasi, kartludi kaj kortegumi.
"Nenio ŝanĝu."
Georgo restis silenta.
"23-jara mi estas. Alvenis la tempo por mi edziĝi
kaj havi heredonton. Oni atendas tion de mi."
Georgo malplenigis alian glason de klareto 
kaj turnis sin al mi.
"Gratulon pri la venonta nupto, Jakobo.
"Mi certas, ke vi vivos kontentaj kune."
Neniam plu li uzis mian moknomon.
Dankon.
(Aplaŭdoj)
Dankon.
(Aplaŭdoj)
﻿Mi estas tie ĉi por kunpartigi mian fotografion.
Sed... ĉu vere temas pri fotografio?
Ĉar kompreneble ĉi tiu estas fotografaĵo
kiun vi ne povas fari per via fotilo.
Tamen mia intereso pri fotografio ekis
kiam mi ekhavis mian unuan ciferan fotilon
je la aĝo 15.
Ĝi miksiĝis kun mia antaŭa emo desegni,
sed estis iom malsame,
ĉar pri la uzo de fotilo
la grava parto estas la antaŭa planado.
Kiam oni faras foton per fotilo,
la procedo finiĝas kiam oni elklikas.
Do ŝajnis al mi ke fotografio ĉefe temas
pri esti ĝustatempe en la ĝusta loko.
Tion laŭ mi ĉiu povas fari.
Sed mi volis krei ion malsaman
ion tia, ke la procedo ekas
kiam oni elklikas.
Ekz. fotoj kiel ĉi tiu:
stratlaboroj ĉe trafikata vojo.
Sed ĝi enhavas neatenditan sencon.
Kaj malgraŭ tio
ĝi plutenas ioman realismon.
Aŭ fotoj kiel ĉi tiu
kaj malhelaj kaj kolorplenaj
sed ĉiuj same celas
pluteni ioman realismon.
Dirante realismon,
mi celas fotan realismon.
Ĉar kompreneble
ne estas io kion vi vere povas foti,
sed mi ĉiam volas ŝajnigi ke ĝin oni povintus
iamaniere farigi per fotilo.
Fotoj kiuj pensigas onin momenteton
por bildigi al si la trukon.
Do pli temas pri kaptado de ideo
ol pri reala kaptado de la jeno.
Sed kiu estas la artifiko
kiu igas ilin ŝajni realismaj?
Ĉu estas io en la detaloj
aŭ en la koloroj?
Ĉu io en la lumigado?
Kio estigas la iluzion?
Kelkfoje la iluzion estigas perspektivo.
Sed finfine temas pri nia maniero interpreti la mondon
kaj transdono de ĝi al dudimensia surfaco.
Ne vere gravas kio estas realisma,
sed kio ŝajnas al ni realisma.
Do mi opinias ke la bazoj
estas tre simplaj.
Mi vidas tion kiel puzlo de realo
en kiu vi kunmetas diversajn pecojn de realoj
por estigi realon alternativan.
Mi montru al vi simplan ekzemplon.
Jen tri fizikaj aĵoj perfekte imageblaj,
kiujn ni ĉiuj povas rilatigi al vivo en tridimensia mondo.
Sed se oni kunmetas ilin iumaniere
ili povas krei ion kio pluŝajnas tridimensia
kvazaŭ ĝi povus ekzisti.
Sed samtempe ni scias ke ĝi ne povas.
Do ni trompas nian cerbon
ĉar ĝi ne povas akcepti
ke fakte tio estas sensenca.
Same okazas laŭ mi
kiam oni kombinas fotojn.
Fakte temas pri kombino de diversaj realaĵoj.
Do la aĵoj kiuj igas foton ŝajni realisma
ŝajne estas la aĵoj pri kiuj ni senatentas
la aĵoj ĉirkaŭ ni en la ĉiutaga vivo.
Sed kombinante fotojn
vere gravas priatenti ĉi tion
ĉar alikaze io iel ŝajnas malkorekta.
Mi dirus ke oni devas plenumi tri simplajn postulojn
por atingi realisman rezulton.
Kiel vi vidas, ĉi tiuj bildoj ne estas aparte signifaj
sed per kombino ili povas krei ion tian.
Do unua regulo estas ke la kombinotaj fotoj
devas havi saman perspektivon.
Due, kombinotaj fotoj
devas havi la saman tipon de lumigo.
La jenaj du bildoj plenumas la du postulojn:
oni faris ilin je sama alteco kaj en samtipa lumo.
Tria postulo estas, ke ne eblu distingi
kie la diversaj bildoj ekas kaj finiĝas,
igante ilin seninterrompaj.
Oni ne povu distingi
kiel fakte oni kombinis la rezultan bildon.
Do egaligante koloron, kontraston kaj helecon
je la limoj de la diversaj bildoj
kaj aldonante fotografiajn artifaktojn
kiel kampa profundo,
nesaturaj koloroj kaj bruo
ni forviŝas la limojn inter la diversaj bildoj
kaj ŝajnigas la kunmetaĵon ununura bildo,
malgraŭ la fakto ke unu bildo
povas enteni centojn da tavoloj.
Jen alia ekzemplo.
(oni ridas)
Oni povus kredi ke tiu ĉi estas nur bildo pri panoramo
kaj la suban parton oni anstataŭis.
Sed efektive la bildo entute konsistas
el fotoj de diversaj lokoj.
Persone mi taksas pli facile krei lokon
ol trovi lokon,
ĉar tiukaze vi ne bezonas adapti
la ideojn en via kapo.
Tamen tio postulas amason da planado.
Mi ekhavis tiun ĉi ideon vintre
kaj mi sciis ke disponeblis pluraj monatoj por plani ĝin,
por trovi la diversajn lokojn
por akiri la pecojn de la puzlo.
Do ekzemple la fiŝon mi fotkaptis
dum fiŝista ekskurso.
La plaĝoj devenas el alia loko.
La subakva parto devenas el ŝtona puto
Kaj la domon je la pinto de la insulo mi eĉ ruĝigis
por ŝajnigi ĝin pli svedeca.
Finfine por atingi realisman rezulton
mi kredas ke nepras plani ĝin.
Ĉiam je la komenco estas ŝablono, ideo.
Temas pri kombino de diversaj fotoj.
kaj ĉiu peco devas esti akurate planita.
Kaj se vi bone sukcesas dum fotado
la rezulto povas esti tre bela
kaj samtempe tre realisma.
Ĉiuj iloj estas pretaj
kaj la nura limo estas
nia kapablo koncepti.
Dankon al vi.
(Aplaŭdoj)
Antaŭ kvindek jaroj en la eksa Sovetunio,
teamo de inĝenieroj sekrete movis grandan objekton
tra dezerta kamparo.
Per ĝi, ili esperis estigi admiron je homoj ĉie
kaj iĝi la unuaj konkerantoj de la fora spaco.
La raketo estis grandega.
Kaj pakita en ĝia nazo estis arĝenta pilko
kun du radioaparatoj interne.
La 4-an de Oktobro 1957, ili lanĉis sian raketon.
Unu el la rusaj sciencistoj tiam skribis:
"Ni estas kreontaj novan planedon,
kiun ni nomos Sputnik.
En pasintaj tempoj, esploristoj
kiel Vasco da Gama kaj Kolumbo
havis la bonan fortunon malkovri la terglobon.
Nun ni havas la bonan fortunon malkovri la spacon.
Kaj la estontuloj envios nian ĝojon."
Vi spektas erojn de "Sputnik", mia kvina dokumentfilmo,
kiun mi ĵus kompletigis.
Ĝi rakontas la historion de Sputnik,
kaj la historion de tio, kion ĝi okazigis en Usono.
Dum tagoj post la lanĉo,
Sputnik estis mirinda kuriozaĵo.
Homfarita luno videbla de ordinaraj civitanoj,
ĝi inspiris admiregon kaj fieron,
ĉar homoj fine lanĉis objekton en la spacon.
Sed nur tri tagojn poste, la tiel nomatan Ruĝan Lundon,
amaskomunikiloj kaj politikistoj rakontis
- kaj ni kredis ili - ke Sputnik estas pruvo,
ke nia malamiko estis venkintaj nin
science kaj teknologie,
kaj ke ili povus nun ataki nin per hidrogenaj bomboj,
uzante sian Sputnik-raketon kiel transkontinentan balistikan misilon.
Ŝtormego eksplodis.
Sputnik rapide fariĝis unu el la tri grandaj ŝokoj, kiuj batis Usonon
egalnivele kun Pearl Harbor aŭ la 11-a de Septembro, laŭ historiistoj.
Ĝi konsciigis pri misila malegaleco.
Ĝi eksplodigis armilan kunkuradon.
Ĝi ekigis la spacan kunkuradon.
Post unu jaro, la Kongreso sponsoris grandegan pliigon de armiloj,
kaj ni iris de 1200 nukleaj armiloj
al 20 mil.
Sed la reagoj al Sputnik iris multe pli preter la multigo de armiloj.
Ekzemple, iuj tie ĉi rememoros
tiun tagon, Junie de 1958,
la Nacia Civila Defendo-Ekzerco,
en kiu dekoj da milionoj da homoj en 78 urboj iris subgrunden.
Aŭ la opinisondon Gallup, kiu montris, ke sep el 10 usonanoj
kredis, ke nuklea milito estas okazonta,
kaj almenaŭ 50 procentoj el nia loĝantaro
estas mortontaj.
Sed Sputnik provokis ankaŭ mirindajn ŝanĝojn.
Ekzemple, kelkaj el vi iris al la lernejo per stipendio
danke al Sputnik.
Subteno por inĝenierarto, matematiko kaj scienco --
kleriĝo ĝenerale - kreskegis.
Kaj Vint Cerf montras, ke Sputnik
kondukis rekte al ARPA kaj Internet,
kaj kompreneble, NASA.
Mia dokumentfilmo montras, kiel libera socio
povas esti panikigita de tiuj, kiuj scias kiel uzi amaskomunikilojn.
Sed ĝi montras ankaŭ, kiel ni povis turni tion,
kio unue ŝajnis esti malbona situacio,
en io, kio estis ĝenerale avantaĝa por Usono.
"Sputnik" baldaŭ publikiĝos.
Konklude, mi ŝatus preni momenton por danki
unu el miaj investantoj:
delongtempa TED-ano Jay Walker.
Kaj mi ŝatus danki vin ĉiujn.
(Aplaŭdo).
Dankon, Chris.
Pasintjare mi montris ĉi tiujn du lumbildojn,
kiuj elmontris, ke la arkta glacitavolo,
kiu dum pli granda parto de la lastaj tri milionoj da jaroj
havis la grandecon de 48 usonaj ŝtatoj
reduktiĝis 40-elcente.
Sed tio subtaksas la gravecon de tiu aparta problemo,
ĉar ĝi ne montras la dikon de la glacio.
La arkta glacitavolo estas, iasence,
la pulsanta koro de la tutmonda klimatsistemo.
Ĝi pligrandiĝas vintre kaj reduktiĝas somere.
La sekva bildo, kiun mi montras, estos
rapidigita sceno de tio, kio okazis dum la lastaj 25 jaroj.
La daŭra glacio estas ruĝe markita.
Kiel vi vidas, ĝi plivastiĝas al malhelbluo.
Tio estas la jara vintra glacio.
Kaj somere ĝi reduktiĝas.
La t.n. daŭran glacion, almenaŭ kvin jarojn aĝa,
vi povas vidi, ĝi similas sangon
elfluantan el la korpo tie ĉi.
En 25 jaroj ĝi iris de ĉi tio al tio.
Tio estas problemo, ĉar la varmiĝo
atingas la frostigitan grundon ĉirkaŭ la Arkta Oceano,
kie estas amaso da frostigita karbonaĵoj,
kiu ĉe degelo fariĝas metano pro la agado de mikroboj.
Kompare al la entuta kvanto de tutmonda varmiga polucio en la atmosfero,
tiu kvanto povus duobliĝi trans tiu kulmina punkto.
Jam en kelkaj malprofundaj lagoj en Alasko
metano aktive elspruĉas el la akvo.
Profesoro Katey Walter el la Universitato de Alasko
lastvintre iris kun alia teamo al alia malprofunda lago.
Filmeto: Ho! (Ridoj)
Al Gore: Ŝi bonfartas. La demando estas, kiel fartos ni.
Unu kialo estas, ke tiu grandega varmodisigilo
varmigas Gronlandon el la nordo.
Jen ĉiujare fandiĝanta rivero.
Sed la volumenoj estas ege pli grandaj ol iam ajn.
Tio estas la rivero Kangerlusuak en sudokcidenta Gronlando.
Se vi volas scii, kiel la marnivelo altiĝas
pro fandiĝanta enlanda glacio,
jen la loko, kie ĝi atingas la maron.
Tiuj fluoj rapidege kreskas.
Jen la alia ekstremo de la planedo, Antarkto,
la plej granda glaci-maso sur la planedo.
Lastmonate sciencistoj raportis, ke la tuta kontinento
havas nun negativan glacian bilancon.
Kaj okcidenta Antarkto kuŝanta sur kelkaj submaraj insuloj
aparte rapide fandiĝas.
Tio egalas al 7metroj de la marnivelo, kiel Gronlando.
En Himalajo, la triavice plej granda glaci-maso,
ĉe la pinto oni vidas novajn lagojn, kie antaŭ kelkaj jaroj estis glaciriveroj.
40 elcentoj el la monda loĝantaro
ĉerpas duonon de sia trinkakvo el la fandiĝanta fluo.
En Andoj, tiu glaciejo estas
la fonto de trinkakvo por tiu urbo.
La fluoj kreskis.
Sed kiam ili malaperas, multa trinkakvo same malaperas.
En Kalifornio estis 40-elcenta
malkresko en la Siera neĝomaso.
Tio trafas la rezervujojn.
Kaj la antaŭdiroj, kiel vi legis, estas seriozaj.
La sekiĝo tra la mondo kondukis al
drama kresko de brulegoj.
Kaj la katastrofoj tra la mondo
daŭre kreskas laŭ absolute eksterordinara
kaj ne antaŭe spertita proporcio.
Kvaroble tiom dum la lastaj 30 jaroj
kiom en la antaŭaj 75.
Tio estas tute neeltenebla evoluo.
Se oni rigardas ĝin en historia kunteksto,
oni povas vidi, kion tio okazigas.
En la lastaj kvin jaroj
ni aldonis 70 milionojn da tunoj da CO2
en ĉiu tagnokto --
25 milionojn da tunoj ĉiutage en la oceanojn.
Rigardu bone la areon de la orienta Pacifiko
de Ameriko al la okcidento,
kaj ambaŭflanke de la Hindia subkontinento,
kie estas radikala forkonsumo de oksigeno en la oceanoj.
La plej granda kaŭzo de tutgloba varmiĝo,
kune kun senarbarigo, kio estas 20 elcentoj de ĝi, estas la bruligo de fosiliaj brulaĵoj.
Petrolo estas problemo kaj karbo estas la plej grava.
Usono estas unu el la du
plej grandaj eligantoj, kune kun Ĉinio.
Kaj estis propono konstruadi pli da karbelektroproduktejoj.
Sed ni ekvidas transformiĝon.
Jen tiuj, kiuj estis nuligitaj en la lastaj jaroj
kun kelkaj verdaj alternativoj proponitaj.
(Aplaŭdo)
Tamen estas politika batalo
en nia lando.
Kaj la karbo- kaj petrol-industrio
elspezis 250 milionojn da dolaroj en la lasta jaro
por antaŭenigi 'puran' karbon,
kio estas memkontraŭdiro.
Tiu bildo memorigis min pri io.
(Ridoj)
Ĉirkaŭ Kristnasko, en mia hejmlando Tenesio,
elverŝiĝis kvar milionoj da kubmetroj da karbo-ŝlimo.
Vi probable vidis tion en la novaĵaro.
Tio estas la duavica tutlande plej granda rubelfluo en Usono.
Tio okazis ĉirkaŭ Kristnasko.
Jen reklamo de la karbo-industrio ĉirkaŭ Kristnasko.
Filmeto: ♪♫ Frostulo la karbo-viro estas ĝoja, feliĉulo.
Li abundas tie ĉi en Usono
kaj helpas nian ekonomion kreski.
Frostulo la karbo-viro ĉiutage iĝas pli kaj pli pura.
Li malmultekostas kaj amindas, kaj laboristoj konservas sian salajron.
Al Gore: Tio estas la fonto de multa karbo en Okcidenta Virginio.
La plej granda ministo estas la ĉefo de Massey Coal.
Filmeto: Don Blankenship: Lasu min klare diri. Al Gore,
Nacy Pelosi, Harry Reid, ili ne scias, pri kio ili parolas.
Al Gore: Tial la Alianco por Klimata Protekto
lanĉis du kampanjojn.
Jen unu el ili, parto de unu el ili.
Filmeto: Aktoro: ĉe KARBergio ni vidas klimatŝanĝiĝon kiel
tre seriozan minacon al niaj aferoj.
Tial ni faris ĝin kiel nian ĉefan celon
elspezi grandan monkvanton
en propaganda klopodo por helpi evidentigi kaj malsimpligi
la veron pri karbo.
La fakto estas: karbo ne malpuras.
Ni kredas ĝin pura --
kaj bonodora, ankaŭ.
Do ne maltrankviliĝu pri klimatŝanĝiĝo.
Lasu tion al ni.
(Ridoj)
Filmeto: Aktoro: Pura karbo, vi aŭdis multon pri ĝi.
Ni do vizitu tiun modernegan produktejon de pura karbo.
Nekredeble! La maŝinaro estas iom laŭta.
Sed estas la sono de teknikaro de pura karbo.
Kaj ĉar bruligi karbon estas unu el la ĉefaj kaŭzoj de tutmonda varmiĝo,
la rimarkinda purkarba teknikaro, kiun vi vidas tie ĉi
ŝanĝas ĉion.
Bone rigardu, jen la nuntempa teknikaro por pura karbo.
Al Gore: Fine la pozitiva alternativo
enplektiĝas en nia ekonomia defio
kaj nia defio pri nacia sekureco.
Filmeto: Rakontisto: Usono estas en krizo, la ekonomio,
nacia sekuro, la klimata krizo.
La fadeno, kiu ligas ilin ĉiujn,
nia dependeco de karbonhavaj brulaĵoj,
kiaj malpura karbo kaj eksterlanda petrolo.
Sed nun estas tute nova solvo, kiu elirigos nin el tiu konfuzo.
Repovumi Usonon per 100-elcente pura elektro
ene de 10 jaroj.
Plano por reenpostenigi Usonon,
igi nin pli sekuraj kaj helpi haltigi tutgloban varmiĝon.
Finfine, solvo sufiĉe granda por solvi niajn problemojn.
Repovumi Usonon. Lernu pli pri tio.
Al Gore: Jen la lasta.
Filmeto: Rakontisto: Temas pri repovumo de Usono.
Unu el la plej rapidaj manieroj por forigi nian dependon
de malnovaj malpuraj brulaĵoj mortigantaj nian planedon.
Viro: La estonto estas tie. Vento, suno, nova energifontaro.
Dua viro: Novaj investoj por krei altsalarajn postenojn.
Parolisto: Repovumu Usonon. Urĝas iĝi realisma.
Al Gore: Estas malnova afrika proverbo, kiu diras:
"Se vi volas iri rapide, iru sola.
Se vi volas iri malproksimen, iru kune."
Necesas iri malproksimen, rapide.
Mi tre dankas vin.
(Aplaŭdoj)
Nu, la speco de magio, kiun mi ŝatas, kaj mi estas magiulo,
estas magio, kiu uzas teknikon
por krei iluziojn.
Do mi ŝatus montri al vi ion, pri kio mi laboris.
Estas programo,
kiu laŭ mi estos utila por artistoj -
plurkomunikilaj artistoj specife.
Ĝi sinkronigas videojn
tra diversaj ekranoj de poŝtelefonoj.
Kaj mi prunteprenis tiujn tri iPodojn
de homoj ĉi tie en la salono
por montri al vi, kion mi celas.
Kaj mi uzos ilin por rakonti al vi
iomete pri mia preferata temo:
iluziado.
(Muziko)
Unu el miaj plej ŝatataj magiuloj
estas Karl Germain.
Li havis ĉi tiun brilan trukon,
kie rozujo floris
rekte antaŭ viaj okuloj.
Sed estis lia kreado de papilio,
kiu estis la plej bela.
(Registraĵo) Anoncisto: Sinjorinoj kaj sinjoroj,
la kreiĝo de la vivo.
(Aplaŭdo)
(Muziko)
Marko Tempest: Kiam oni demandis lin pri trompo,
li diris ĉi tion:
Anoncisto: Magio estas la sola honesta profesio.
Magiulo promesas trompi vin -
kaj li faras tion.
Marco Tempest: Mi ŝatas pensi pri mi mem, ke mi estas honesta magiulo.
Mi uzas amason da trukoj,
kio signifas,
ke kelkfoje mi devas mensogi al vi.
Nu, mi sentas min malbone pro tio.
Sed la homoj mensogas ĉiun tagon.
(Sonorado) Atendu.
Knabino en la telefono: Hej, kie vi estas?
MT: Blokita en la trafiko. Mi estos baldaŭ ĉe vi.
Vi ĉiuj iam faris tion.
(Ridado)
Virino: Mi estos preta post nur unu minuto, karulo.
Viro: Estas ĝuste tio, kion mi ĉiam deziris.
Virino: Vi faris brile.
Marco Tempest: Trompo
estas fundamenta parto de nia vivo.
Enketoj fakte montras,
ke viroj rakontas duoble pli da mensogoj
ol virinoj
-- se la demanditaj virinoj rakontis la veron.
(Ridado)
Ni trompas por gajni avantaĝon
kaj por kaŝi nian malfortecon.
La ĉina generalo Sun Tzu
diris, ke ĉiu milito
estas bazita je trompo.
Oscar Wilde
diris la samon pri romantika amo.
Kelkaj homoj
trompas pro mono.
Ni ludu iom.
Tri kartoj, tri ŝancoj.
Anoncisto: Unu kvino gajnigos 10 al vi, 10 gajnigos 20.
Nu, kie estas la sinjorino?
Kie estas la reĝino?
Marco Tempest: Ĉu tiu ĉi?
Mi bedaŭras. Vi perdis.
Nu bone, mi ne trompis vin.
Vi trompis vin mem.
Memtrompado.
Tio okazas, kiam ni konvinkas nin mem,
ke mensogo estas la vero.
Kelkfoje estas malfacile distingi la du.
Dependaj ludantoj
estas specialistoj pri memtrompado.
(Sono de monludmaŝino)
Ili kredas, ke ili povas gajni.
Ili forgesas la fojojn, kiam ili perdas.
La cerbo estas tre bona pri forgesado.
Malbonaj spertoj estas rapide forgesataj.
Malbonaj spertoj
rapide malaperas.
Tio estas la kaŭzo, kial en ĉi tiu vasta kaj soleca kosmo,
ni estas tiel bele optimismaj.
Nia memtrompado
fariĝas pozitiva iluzio -
pro kio filmoj
estas kapablaj preni nin al eksterordinaraj aventuroj;
pro kio ni kredas je Romeo,
kiam li diras, ke li amas Julietan;
kaj pro kio unuopaj notoj de muziko,
kiam oni ludas ilin kune,
fariĝas sonato kaj elvokas sencon.
Tio estas "Clair de Lune".
Ĝia komponisto Debussy
diris, ke arto
estas la plej granda trompo el ĉiuj.
Arto estas trompo,
kiu kreas verajn emociojn -
mensogo, kiu kreas veron.
Kaj kiam vi dediĉas vin je tiu trompado,
ĝi fariĝas magio.
(Aplaŭdo)
Dankon. Multan dankon.
(Aplaŭdo)
Kiam mi estis infano en Maino,
unu el miaj ŝatokupoj estis
serĉi sablodolarojn (klipasteroidojn) 
ĉe la marbordo,
ĉar miaj gepatroj diris, ke ili estas feliĉigiloj.
Nu, sciu ke tiuj bestetoj malfacile troveblas.
Ili kaŝas sin en la sablo, kaj estas apenaŭ videblaj.
Iom post iom, tamen, mi alkutimiĝis trovi ilin.
Mi komencis vidi formojn
kaj spurojn, kiuj helpis min pri mia kolektado.
Tiu okupo iĝis pasio pri la malkovro de kaŝitaĵoj,
pri la pasinteco kaj arkeologio.
Fine, mi ekstudis egiptologion,
kaj ekkomprenis ke vidi nur nudokule ne sufiĉas.
Subite, en Egiptio,
mi trovis min antaŭ «plaĝo»
800 mejloj-longa
apud la Nilo,
kaj miaj sablodolaroj
nun estis grandaj kiel urboj.
Tiu situacio instigis min al uzo 
de persatelita imagado.
Por mapigi la pasintecon, mi konsciis ke mi bezonas vidi novmaniere.
Jen ekzemplo pri kiel oni vidas malsame
uzante infraruĝan lumon.
Tio ĉi estas Bendix, loko situata
en la orienta egiptia delto.
La loko ŝajnas bruna,
sed per infraruĝa lumo
kaj taŭga traktado, subite, uzante falsajn kolorojn,
ĝi fariĝas helrozkolora.
Tio kion vi vidas
estas la ĥemiaj ŝanĝoj kaŭzitaj al la pejzaĝo
de la konstruaĵmaterialoj kaj laboro
de la Praegiptoj.
Jen kiel ni uzis
satelitajn datumojn
por trovi antikvan egiptian urbon
nomitan Itjtawy,
kiu malaperis antaŭ miloj da jaroj.
Pratempe, ĝi estis la ĉefurbo de Egiptio
tra pli ol kvar jarcentoj,
dum periodo nomata Meza Imperio,
antaŭ ĉirkaŭ kvar mil jaroj.
Ĝi situas en la provinco Fajum,
grava detalo, ĉar en la Meza Imperio
tie okazis granda renaskiĝo de la egiptiaj arto,
arkitekturo kaj religio.
Arkeologistoj ĉiam sciis, ke la urbo estis
ie proksime al la piramidoj de la du reĝoj,
kiuj starigis ĝin – en la ruĝa cirklo sur la ekrano –
en tiu vastega apudrivera ebenaĵo.
Ja granda ejo
– kvar mejlojn kontraŭ tri.
La Nilo antaŭe fluis tutapude,
sed ĝia fluejo moviĝis orienten iom post iom,
kaj fine la rivero englutis la urbon.
Nu, kiel malkovri enterigitan urbon
en tiel vasta ejo?
Fidi je la hazardo estus kiel
serĉi nadlon en fojnamaso,
okulbandaĝita, kaj kun dikaj gantoj.
Ni do uzis topografiajn datumojn de la NASA
por mapigi la pejzaĝon kaj ĝiajn et-etajn ŝanĝojn.
Iom post iom, eblis vidi la antaŭan fluejon de la Nilo.
Sed pli detala – kaj pli interesa – vido
montras tiun iom sublevitan areon,
ene de ĉi tiu cirklo, kiu povus esti
la urbo mem.
Sekve, ni kunlaboris kun egiptiaj sciencistoj
al fosado de puto, por ekhavi specimenojn tiajn.
Ili similas glacispecimenojn, sed anstataŭ klimatŝanĝadajn signojn,
ili donas spurojn de homa okupado.
Sub kvin metroj
de dika kota tavolo,
ni trovis densan stratumon de ceramikaĵaro.
Do, jen ebla loko de Itjtawy;
kvin metrojn subgrunde
troviĝas stratumon de plurjarcenta okupado,
komencanta je la Meza Imperio, trafe en la periodo
en kiu devas esti la urbo.
Ni trovis ankaŭ gemojn
– karneolo, kvarco kaj agato –, kiuj montras
ke kuŝis juvelistejoj ĉi tie.
Ne vere impone, eble,
sed dum la Meza Imperio,
ili estis la plej ofte
uzataj juvelŝtonoj.
Do sub ĉi tiu loko troviĝas densa tavolo de okupado
komencanta je la Meza Imperio. Troviĝas ankaŭ pruvoj,
ke kuŝis juvelistejoj por riĉa klientaro,
kaj ke tiu urbo, kia ajn ĝi nomiĝis, estis grava loko.
Ni ne estas certaj, ke ja temas pri Itjtawy,
sed ni esperas reiri tie baldaŭ
por komplete mapigi la lokon.
Eĉ pli grave,
ni havas monon por trejni junajn Egiptojn
pri la uzo de satelita teknikaro,
por ke estu ili, kiuj faras gravajn malkovrojn.
Mi volas konkludi kun mia plejŝatata citaĵo
el la Meza Imperio.
Ĝi probable estis verkita en Itjtawy antaŭ kvar mil jaroj.
«Kundividi scion estas la plej nobla alvoko.
Nenio en la lando similas al ĝi.»
Kia surprizo: TED ne komencis en 1984 nE.
(Ridoj)
Eltrovi ideojn fakte komencis en 1984 aNE,
ĉe (provizore) perdita urbo, retrovita de sur la ĉielo.
Ja relativigas la ĉemaran serĉadon de sablodolaroj.
Koran dankon.
(Aplaŭdoj)
Dankon.
(Aplaŭdoj)
Mi konsideras min kiel korp-arĥitekto.
Mi trejniĝis por klasika baleto
kaj havas edukadon pri arĥitekturo kaj modo.
Kiel korp-arĥitekto, min fascinas la homa korpo
kaj mi esploras kiel mi povas transformi ĝin.
Mi laboris ĉe Philips Electronics
en la labo pri esploro de la forestonteca dezajno,
imagante 20 jarojn en la estonteco.
Mi interesiĝis pri la homa haŭto kaj kiel teknologio povas transformi la korpon.
Mi laboris pri konceptoj kiel elektronika tatuo,
kiu kreskas per tuŝado
aŭ roboj, kiujn ruĝigas kaj ondumas lumo.
Mi komencis miajn proprajn eksperimentojn.
Ili estis malaltteĥnikaj aliroj al la altteĥnikaj diskutoj, kiujn mi havis.
Jen kotonbastonetoj algluitaj al mia ĉambrokunulino per gluo por perukoj.
(Ridado)
Mi ekkunlaboris kun amiko, Bart Hess
-- li normale ne aspektas tia --
kaj ni uzis nin mem kiel pozistojn.
Ni faris el niaj apartamentoj niajn laboratoriojn,
kaj laboris laŭ tre spontanea kaj rekta maniero.
Ni celis krei
bildaron estigantan homan evoluon
Dum mi estis ĉe Philips, ni pridiskutis tiun ideon de necerteca teĥnikaro,
io nek ŝaltita, nek malŝaltita, sed en meza stato.
Necerteco, kiu povus havi la formon de gaso aŭ likvaĵo.
Kaj min obsedis la ideo malprecizigi la perimetron de la korpo,
tiel ke oni ne povus vidi kie la haŭto finiĝas kaj la ĉirkaŭaĵoj komenciĝas.
Mi instalis mian studion en la kvartalo de prostituado
kaj mi obsede ĉirkaŭvolvis min per akvotubo
kaj trovis manieron redifini la haŭton
kaj krei tiun dinamikan teksaĵon.
Mi estis prezentita al Robyn, la sveda stelulino,
kiu ankaŭ estis esploranta
kiel teĥnikaro kunekzistas kun baza homa emocio.
Kaj ŝi parolis pri teĥnikaro kun tiuj novaj plumoj
tiuj novaj ŝminkaĵoj, tiuj fajrartaĵoj, la maniero kiel ni identiĝas kun la mondo,
kaj ni faris tiun muzikvideon.
Min fascinas la ideo
pri tio, kio okazas, kiam oni kunigas biologion kaj teĥnikaron,
kaj mi memoras, kiam mi legis pri la eblo reprogrami
biologion en la estonteco, for de malsano kaj aĝiĝo.
Kaj mi pensis pri tiu koncepto:
imagu se ni povus reprogrami
nian korpan odoron, modifi kaj biologie intensigi ĝin.
Kiel tio ŝanĝus la manieron laŭ kiu ni komunikas unu kun la alia?
Aŭ la maniero, laŭ kiu ni allogas niajn kunamorantojn?
Ĉu ni iel retroirus al besta stato,
al pli praaj manieroj komuniki?
Mi laboris kun sinteza biologiisto
kaj kreis engluteblan parfumon,
kosmetika pilolo, kiun oni manĝas
kaj la odoro elspiriĝas el la haŭto.
Ĝi komplete aliformas la koncepton pri parfumo
kaj donas tute novan formaton.
Ĝi estas parfumo, kiu fontas el la interno.
Ĝi redifinas la rolon de la haŭto kaj niaj korpoj fariĝas ŝprucigiloj.
Mi lernis, ke ne estas limoj
kaj se mi rigardas la evoluon de mia laboro
mi povas vidi liniojn kaj konektojn, kiuj havas sencon.
Sed kiam mi rigardas al la estonteco,
la sekva projekto estas plene nekonata kaj vaste malfermita.
Mi sentas kvazaŭ ĉiuj tiuj ideoj ekzistas en mi
kaj tiuj konversacioj kaj eksperimentoj
konektas la ideojn kaj ili kvazaŭ instinkte elmontriĝas.
Kiel korp-arĥitekto,
mi kreis tiun senliman kaj senbarilan ago-kampon
kie mi povos malkovri kion ajn mi volas.
Kaj mi sentas, ke mi apenaŭ komencis.
Do, jen plia tago en mia laborejo.
(Ridoj) (Aplaŭdo)
Dankon!
Dankon!
Antaŭ proksimume unu jaro
mi demandis al mi:
"Sciante, kion mi scias,
kial mi ne estas vegetarano?"
Mi cetere ja estas verdulo.
Mi pasigis mian junaĝon kun hipiaj gepatroj en ŝtipkabano.
Mi komencis retejon nomatan Treehugger.
Mi mastrumas tiun aferon.
Mi sciis, ke manĝo de nur unu hamburgaĵo ĉiutage
povas plialtigi mian mortoriskon je triono.
Pri krueleco mi sciis, ke la 10 miliardoj da bestoj,
kiujn ni bredas ĉiujare por viando,
estas bredataj en fabrika medio,
kiun ni hipokrite rifuzus eĉ nur pripensi
por niaj propraj katoj, hundoj kaj aliaj dorlotbestoj.
Ekologie viando kaŭzas mirige
pli da eligaĵoj
ol ĉiuj transportiloj kune:
aŭtoj, trajnoj, aviadiloj, aŭtobusoj, boatoj: ĉiuj kune.
Kaj bovaĵa produktado uzas 100-oble tiom da akvo,
kiom plej multaj vegetaĵoj.
Mi ankaŭ sciis, ke mi ne estas sola.
Ni, kiel socio,
manĝas duoble tiom da viando,
kiom en la 50aj jaroj.
Do kio iam estis speciala aparta regalaĵo,
estas nun multe pli regula, la ĉefaĵo.
Do vere ĉiu el tiuj kialoj
devus sufiĉi por iĝi vegetarano.
Malgraŭ tio min tamen ĉiam denove
allogis la granda, kutima bifsteko
Kial do mi prokrastis?
Mi konsciis, ke tio, kion mi propagandis,
estas solvo duuma.
Aŭ vi plu estas
viandomanĝanto, aŭ vegetarano.
Kaj ŝajne mi nur estis ne tre preta.
Imagu vian lastan hamburgaĵon.
< ridoj >
Pro tio mia prudento,
miaj bonaj intencoj
konfliktis kun miaj gustoburĝonoj.
Kaj mi engaĝiĝis fari tion poste.
Kaj kompreneble, tiu posto neniam venis.
Ĉu tio sonas konata al vi?
Tial mi scivolis -
ĉu eblas tria solvo?
Kaj mi pripensadis ĝin. Kaj mi elpensis iun.
Kaj mi aplikis tion dum la pasinta jaro, kaj ĝi estas grandioza.
Ĝi nomiĝas labortaga vegetaraneco. .
La nomo diras ĉion.
Neniu viando de lundo ĝis vendredo.
Dum la semajnfino vi elektas.
Simple.
Se vi volas pluiri al la sekva nivelo,
memoru, ke la ĉefaj kulpuloj
pri ekologia damaĝo kaj sano
estas ruĝaj kaj prilaboritaj viandoj.
Vi do anstataŭigu tiujn
per iu bona, daŭrigeble rikoltita fiŝo.
Estas strukturite,
do fine simple memorigeble.
Kaj akcepteblas ĉesigi ĝin tiam kaj tiam.
Konsiderante ĉion, redukti dum kvin tagoj en semajno
egalas al 70-procenta redukto de via viandokonsumado.
La programo estas bonega: labortaga vegetarano.
Mia piedsigno malpligrandiĝis,
mi malpliigas la poluadon.
Mi sentas min pli honesta koncerne la bestojn.
Mi eĉ ŝparas monon.
Plej bone el ĉio: mi estas pli sana,
mi scias, ke mi vivos pli longe,
kaj mi eĉ perdis ioman pezon.
Do bonvolu demandi al vi,
por via sano,
por via monujo,
por la medio, por la bestoj:
kio malhelpas vin doni ŝancon al labortaga vegetarado?
Konsiderante ĉion:
se ni ĉiuj manĝus duone malpli da viando,
estus, kvazaŭ duono el ni
estus vegetaranoj.
Dankon.
(Aplaŭdo)
Forrest Nort: La komenco de kiu ajn kunlaborado
ekas per konversacio.
Kaj mi ŝatus kundividi kun vi
erojn de la konversacio, el kiu ni komencis.
Mi kreskis en ligna kabano en ŝtato Vaŝingtonio
kun abundo da tempo.
Yves Behar: Kaj mi en la pitoreska Svislando.
FN: Mi ĉiam rigardis alternativajn veturilojn kun pasio.
Jen tera jaĥto trakuranta la dezerton en Nevado.
YB: Kunigo de ventosurfado kaj skiado en tiu ĉi inventaĵo.
FN: Kaj mi interesiĝis ankaŭ pri danĝeraj inventaĵoj.
Jen 100-milvolta bobeno de Tesla
kiun, mi faris en mia dormĉambro,
por la bedaŭro de mia patrino.
YB: Por la bedaŭro de mia patrino,
jen danĝera adoleskanta modo.
(Ridoj)
FN: Kaj mi kunportis tion,
tiun pasion kun alternativa energio kaj mi pilotis sunaŭtomobilon tra Aŭstralio --
ankaŭ en Usono kaj Japanio.
YB: Do vento-energio, sunenergio -- ni havis multon por prirakonti.
Ni havis multon por entuziasmiĝi.
Tiam ni decidis kune realigi specialan projekton.
Kombini inĝenierarton kaj dizajnon kaj...
FN: Vere fari plene integritan produkton, ion belan.
YB: Kaj ni faris bebon.
(Ridoj)
FN: Ĉu vi envenigu nian bebon?
(Aplaŭdoj)
Tiu ĉi bebo estas plene elektra.
Ĝi atingas 240 km (150 mejlojn) hore.
Ĝi havas la duoblon de aŭtonomio kompare al kiu ajn elektra motorciklo.
La plej admirinda afero en iu motorciklo
estas ĝuste la bela integriĝo inter inĝenierarto kaj dizajno.
Estis nekredebla sperto en la uzado.
Estis mirinde labori kun Yves Behar.
Li elpensis nian nomon kaj logotipo. Ni estas Mission Motors.
Kaj ni ricevis nur tri minutojn,
sed ni povus paroli pri ĝi dum horoj.
YB: Dankon.
FN: Dankon, TED. Kaj dankon al vi, Chris, por akcepti nin.
(Aplaŭdoj)
Mi pensis ke mi povus rakonti al vi iomete pri tio, kion mi ŝatas verki.
Kaj mi ŝatas enmergiĝi en miajn temojn.
Mi simple ŝatas enmergiĝi kaj fariĝi speco de homa kobajo.
Kaj mi vidas mian vivon kiel sinsekvon da eksperimentoj.
Nu, mi laboras por la revuo Esquire kaj antaŭ kelkaj jaroj
mi verkis artikolon nomatan "Mia subkontraktita vivo"
kiam mi dungis skipon en Bangaloro (Barato)
por ke ili vivu mian vivon anstataŭ mi.
Tiel ili respondis miajn ricevitajn retmesaĝojn.
Ili respondis en la telefono.
Ili disputis kun mia edzino anstataŭ mi kaj ili legis al mia filo rakontojn je la enlitiĝo.
Ĝi estis la plej bona monato en mia vivo,
ĉar mi simple sidiĝis kaj legis librojn kaj spektis filmojn.
Tio estis mirinda sperto.
Pli poste mi verkis por Esquire artikolon nomatan...
pri radikala honesteco.
Kaj tio estas movado --
komencita de psikologo en Virginio,
kiu diras, ke oni neniam devus mensogi,
krom eble en pokero kaj golfludado, liaj solaj esceptoj.
Kaj eĉ pli ol tio, kio ajn estas en via cerbo
devus eliri el via buŝo.
Mi decidis provi tion dum unu monato.
Ĝi estis la plej malbona monato en mia vivo.
< ridoj >
Mi absolute ne rekomendas tion.
Por doni al vi impreson pri la sperto,
la artikolo estis nomata "Mi kredas, ke vi estas dika".
< ridoj >
Nu, tio estis malfacila.
Mia plej ĵusa libro -- mia antaŭa libro nomiĝis "La Ĉionscio"
kaj estis pri la jaro, kiun mi pasigis legante la Britan Enciklopedion
de A al Z en mia defio lerni ĉion en la mondo,
aŭ pli precize de A-ak, kiu estas speco de Orientazia muziko,
rekte ĝis Zwyiec, kio estas -- nu, mi ne volas riveli la finon de la libro.
< ridoj >
Ĝi estas tre ekscita surpriza fino, kiel en romano de O. Henry, do mi ne rivelos ĝin.
Sed mi amas tiun
ĉar ĝi estis eksperimento pri kiom multe da informo
homa cerbo povus sorbi,
kvankam, aŭskultinte Kevin Kelly, oni ne devas rememori pri kio ajn.
Oni povas simple fosi ĝin el Google.
Do mi malŝparis iom da tempo en tio.
Mi amas tiujn eksperimentojn
sed mi kredas, ke la plej profunda
kaj vivoŝanĝa eksperimento, kiun mi iam faris
estas mia plej ĵusa eksperimento, en kiu mi pasigis unu jaron
provante sekvi ĉiujn regulojn de la Biblio --
"La Jaro de Laŭbiblia Vivado"
Kaj mi entreprenis ĝin pro du kialoj.
Unue ĉar mi kreskis sen kiu ajn religio.
Kiel mi diras en mia libro, mi estas judo same kiel
la restoracioj "Olive Garden" estas italaj.
< ridoj >
Nu, ne multe.
Sed mi pli kaj pli ekinteresiĝis pri religio.
Mi ja kredas ĝin la karakteriza demando de nia epoko,
aŭ unu el la ĉefaj.
Kaj mi havas filon. Mi volas scii kion instrui al li.
Mi do decidis plene enmergiĝi kaj provi travivi la Biblion.
La dua kialo por submetiĝi al tio estas pro
miaj zorgoj rilate al la kresko de fundamentismo,
la religia fundamentismo, kaj homoj, kiuj diras
ke ili prenas la Biblion laŭlitere, kaj tiuj estas, laŭ iuj enketoj,
eĉ 45 aŭ 50 elcentoj de la usonanoj.
Do mi decidis - kio okazus se oni vere prenus la Biblion laŭlitere?
Mi decidis preni tion ĝis ties logika konkludo
kaj prenis ĉion laŭlitere el la Biblio,
sen preni kaj elekti.
La unua afero, kiun mi faris, estis preni staplon da biblioj.
Mi havis kristanajn bibliojn.
Mi havis judajn bibliojn.
Iu amiko sendis al mi ion nomatan hiphopan biblion
kaj en ĝi la 23-a Psalmo estas skribita kiel "La Sinjoro estas ĉio tio"
kompare kun tio, kion mi konis kiel "La Sinjoro estas mia paŝtisto".
Do mi enprofundiĝis kaj legis diversajn versiojn
kaj notis ĉiun unuopan leĝon, kiun mi povis trovi.
Kaj ĝi estis tre longa listo -- pli ol 700 reguloj.
Kaj ili variis de la famaj, pri kiuj mi estis aŭdinta --
La Dek Ordonoj, amu vian najbaron, fruktiĝu kaj multobliĝu.
Mi do volis sekvi tiujn.
Kaj fakte mi prenas miajn projektojn tre serioze
ĉar naskiĝis al ni ĝemeloj dum mia jaro,
do mi absolute prenas miajn projektojn serioze.
Sed mi volis ankaŭ sekvi la centojn
da Bibliaj leĝoj obskuraj kaj nur por inicitoj.
Estas tiu leĝo en Levidoj --
"Ne fordifektu la flankojn de via barbo."
Mi ne sciis kie estas la flankoj
do mi decidis lasi ĉion kreski
kaj jen kiel mi aspektis en la fino.
Kiel vi povas imagi, mi pasigis multe da tempo ĉe la flughavenaj gardistoj.
< ridoj >
Mia edzino ne kisis min dum la lastaj du monatoj.
Tiel, certe la defio estis tie.
La Biblio diras, ke oni ne devas porti vestaĵojn faritajn el miksitaj fiibroj,
tiel mi pensis, "Tio sonas strange, sed mi provos ĝin".
Oni ekscios nur se oni elprovos tion.
Mi liberiĝis de ĉiuj miaj poli-kotonaj t-ĉemizoj.
La Biblio diras, ke se du viroj interbatalas,
kaj la edzino de unu el ili tiros la testikojn de la alia viro,
tiam ŝia mano devas esti fortranĉita.
Tial mi volis sekvi tiun regulon.
< ridoj >
Tiun mi nepre sekvis
ne enirante lukton kun viro, kies edzino staris proksime,
ŝajnante, ke ŝi havas fortan premon.
< ridoj >
Tiam -- ho, jen alia foto de mia barbo.
Mi diros, ke ĝi estis nekredebla jaro
ĉar ĝi vere estis vivoŝanĝa kaj nekredeble defia.
Kaj estis du specoj de leĝoj, kiuj estis aparte defiaj.
La unua estis eviti la etajn pekojn, kiujn ni ĉiuj faras ĉiutage.
Vi scias, mi povus pasigi jaron sen mortigi
sed pasigi unu jaron sen klaĉi, sen avidi, sen mensogi -
vi scias, mi vivas en Novjorko kaj mi laboras kiel ĵurnalisto
do tion mi devas fari dum 75, 80 elcentoj de mia tago.
Sed ĝi estis vere interesa, ĉar mi povis fari iom da progreso
ĉar mi ne povis kredi kiom multe
mia sinteno ŝanĝis miajn pensojn.
Ĝi estis unu el la grandegaj lecionoj de la jaro,
tio estas, mi preskaŭ intencis esti pli bona homo
kaj mi fariĝis iomete pli bona homo.
Tial mi ĉiam pensis, vi scias, "Oni ŝanĝas sian menson
kaj do oni ŝanĝas sian sintenon", sed ofte estas ĝuste la malo.
Oni ŝanĝas sian sintenon kaj do oni ŝanĝas sian menson.
Tial, vi scias, se vi volas iĝi pli kompatema
vi vizitas malsanulojn en hospitalo
kaj vi fariĝos pli kompatema.
Vi donu monon al iu afero
kaj vi fariĝas emocie envolvita en tiu afero.
Do ĝi vere estis kognitiva psikologio --
vi scias, kognitiva malkongruo - tion mi spertis.
La Biblio vere traktas pri kognitiva psikologio,
tre primitiva kognitiva psikologio.
En Proverboj, ĝi diras, ke se oni ridetas, oni fariĝos pli feliĉa,
kio, laŭ nia scio, estas efektive vera.
La dua speco de regulo, kiu estis malfacile sekvi
estis la reguloj, kiuj kondukos vin al iom da problemo
en la 21-jarcenta Usono.
Kaj eble la plej neta ekzemplo pri tio estas ŝtonumado de adultuloj.
< ridoj >
Sed ĝi estas granda parto de la Biblio,
do mi konkludis, ke mi devas alfronti ĝin.
Tiel mi estis kapabla ŝtonumi unu adultulon.
Ĝi okazis dum mi estis en la parko, vestita per miaj bibliaj vestaĵoj --
sandaloj kaj blanka robo --
vi scias, ĉar refoje, la ekstero influas la internon.
Mi volis vidi kiel biblie vesti min ŝanĝus mian menson.
Kaj tiu viro venis al mi kaj diris
"Kial vi estas tiamaniere vestita?"
Kaj mi klarigis mian projekton
kaj li diris "Bone, mi estas adultulo, ĉu vi ŝtonumos min?"
Kaj mi diris "Nu, tio estus bonega!"
< ridoj >
Kaj mi prenis manplenon da ŝtonoj el mia poŝo
kiujn mi kunportis dum semajnoj
esperante ĝuste tian interagadon -- nu, ili estis rulŝtonetoj --
sed li forprenis ilin de mia mano.
Li estis fakte maljunulo, sepdekkelkjara, do vi scias.
Sed li ankoraŭ estis adultulo kaj ankoraŭ sufiĉe kolera.
Li forprenis ilin de mia mano
kaj ĵetis ilin sur mian vizaĝon kaj mi sentis, ke mi povus --
okulon kontraŭ okulo -- mi povus reciproki kaj mi reĵetis unu sur lin.
Do tia estis mia sperto pri ŝtonumado kaj ĝi ebligis al mi
paroli laŭ pli serioza maniero pri tiuj grandaj demandoj.
Kiel la Biblio povas esti tiel barbara en iuj partoj
kaj tamen nekredeble saĝa en aliaj?
Kiel ni devus rigardi la Biblion?
Ĉu ni devus rigardi ĝin, laŭ la originala intenco,
kiel speco de konservativa versio de la Biblio?
Kiel la Biblio estis verkita?
Kaj fakte, ĉar tie ĉi estas amaso da teknologiistoj,
mi parolas en la libro pri tio, kiel la Biblio ja memorigas min
pri Vikipedio, ĉar ĝi havis tiom da aŭtoroj kaj eldonistoj
laŭlonge de jarcentoj.
Kaj ĝi iasence evoluis.
Ĝi ne estas libro verkita kaj sendita de la supro.
Do mi pensis ke mi finos rakontante al vi
nur manplenon da rapidpretaj, la pli grandajn lecionojn,
kiujn mi lernis el tiu mia jaro.
La unua estas -- Ci ne devas preni la Biblion laŭlitere.
Tio fariĝis tre, tre klara, jam en la komenco.
Ĉar se vi faras tion, vi fine agos kiel frenezulo
ŝtonumante adultulojn aŭ -- jen alia ekzemplo --
bone, tio estas alia -- mi pasigis iom da tempo paŝtante.
< ridoj >
Ĝi estas tre malstreĉiga okupiĝo. Mi rekomendas ĝin.
Sed tiu ĉi estas, la Biblio diras, ke oni ne rajtas tuŝi virinon
dum iuj partoj de la monato, kaj pli ol tio,
oni ne rajtas sidiĝi sur loko, kie menstruanta virino sidiĝis.
Kaj mia edzino opiniis tion tre ofenda
kaj tial ŝi sidiĝis en ĉiu sidloko de nia apartamento
kaj mi devis pasigi grandan parton de la jaro starante
ĝis kiam mi aĉetis mian propran seĝon kaj kunportis ĝin.
Tiam, vi scias, mi renkontiĝis kun kreistoj.
Mi iris al la muzeo de kreistoj.
Kaj ili estas la kulminaj laŭliteristoj.
Kaj estis fascine, ĉar ili tute ne estas stultaj homoj.
Mi vetus, ke ilia Intelekta Kvociento estas precize sama kiel tiu de averaĝa evoluisto.
Simple ilia fido estas tiel forta
en la laŭvorta interpretado de la Biblio,
ke ili tordas ĉiujn donitaĵojn por ke ili adaptiĝu al ilia modelo.
Kaj ili faras tiujn nekredeblajn mensajn gimnastikojn por sukcesi tion.
Kaj mi diros al vi, tamen, ke la muzeo estas belega.
Ili vere faris eksterordinaran laboron.
Se vi iam estas en Kentukio,
estas -- vi povas vidi filmon de la Diluvo
kaj ili havas akvoŝprucilojn en la plafono
kiuj ŝprucas akvon sur vin dum la diluvo-scenoj.
Do, sendepende de tio, kion vi pensas pri kreismo, kaj mi pensas, ke ĝi estas frenezaĵo,
ili faris grandan laboron.
< ridoj >
Alia leciono estas, ke ci devas danki.
Kaj tio estis granda leciono, ĉar mi preĝis,
farante tiujn dankfestajn preĝojn, kio estas bizara por agnostikulo.
Sed mi diris dankon la tutan tempon, ĉiutage,
kaj mi komencis ŝanĝi mian perspektivon
kaj ekrimarkis la centojn de malgrandaj aferoj
kiuj sukcese okazas ĉiutage, kiujn mi neniam rimarkis,
kiujn mi konsideris memevidentaj -- kompare al la fokuso
en tri aŭ kvar kiuj malsukcesis.
Tiel, ĝi estas efektive ŝlosilo al feliĉo por mi,
simple memori kiam mi venis tie ĉi,
ke la aŭto ne renversiĝis kaj mi ne stumblis suprenirante la ŝtuparon.
Estas rimarkinda afero.
Trie, ci devas havi reverencon.
Tiu ĉi estis neatendita ĉar mi komencis la jaron
kiel agnostikulo kaj je la fino de la jaro
mi fariĝis tio, kion amiko nomas reverencema agnostikulo, kion mi amas.
Kaj mi provas startigi movadon.
Do se iu volas aliĝi al ĝi,
la baza ideo estas, ĉu Dio ekzistas aŭ ne ekzistas,
estas io grava kaj bela pri la ideo de sankteco
kaj niaj ritualoj povas esti sanktaj.
La Ŝabato povas esti sankta.
Tio estis unu el la grandaj aferoj pri mia jaro, observi la Ŝabaton,
ĉar mi estas laboradiktulo, do havi tiun tagon
dum kiu oni ne povas labori -- ĝi vere ŝanĝis mian vivon.
Do tiu ideo de sankteco, ĉu estas aŭ ne estas Dio.
Ci ne devas stereotipigi.
Tiu ĉi okazis ĉar
mi pasigis amason da tempo kun diversaj religiaj komunumoj
tra Usono ĉar mi volis, ke la raporto estu pli ol
nur mia travivaĵo.
Mi volis, ke ĝi estu pri religio en Usono.
Tial mi pasigis tempon kun evangeliismaj kristanoj kaj ĥasidaj judoj kaj la amiŝoj.
Mi estas tre fiera ĉar
mi kredas, ke mi estas la sola homo en Usono
kiu venkas en parolado pri Biblio al Atestanto de Jehovo.
< ridoj >
Post tri kaj duona horoj, li rigardis sian horloĝon,
kvazaŭ "Mi devas iri".
< ridoj >
Ho, multan dankon.
Dankon. Dio benu vin, Dio benu vin.
Sed estis interese
ĉar mi havis iujn antaŭjuĝajn nociojn, ekzemple, pri
evangeliisma kristaneco kaj mi trovis, ke
ĝi estas tiel vasta kaj varia movado,
ke estas malfacile fari ĝeneraligojn pri ĝi.
Estas grupo, kiun mi renkontis, nomata la Kristanoj de la Ruĝa Litero
kaj ili fokusiĝas je la ruĝaj vortoj en la Biblio,
kiuj estas tiuj eldiritaj de Jesuo --
tiel oni presis ilin en la malnovaj biblioj.
Kaj ilia argumento estas tio, ke Jesuo neniam parolis pri samseksameco.
Ili havas flugfolion, kiu diras
"Jen kion Jesuo diris pri samseksameco"
kaj vi malfermas ĝin kaj estas nenio en ĝi.
Tiel ili diras, ke Jesuo parolis multe pri helpo al la parioj,
helpo al malriĉuloj.
Tio estis do tre inspira por mi.
Mi rekomendas Jim Wallace kaj Tony Campolo.
Ili estas tre inspiraj gvidantoj, eĉ se mi malkonsentas
pri multo de tio, kion ili diras.
Ankaŭ ci ne devas neglekti la malracion.
Tiu ĉi estis tre neatendita ĉar, vi scias,
mi kreskis kun la scienca mondvido
kaj mi estis ŝokita lerni kiom multe el mia vivo
estas regata de malraciaj fortoj.
Kaj la afero estas, se ili ne estas danĝeraj
ili ne estas tute neglektindaj.
Ĉar mi kredas, ke -- mi pensis, mi
faris ĉiujn tiujn ritojn, tiujn bibliajn ritojn,
disigante mian lanon kaj linŝtofon kaj mi demandis tiujn religiajn homojn
"Kial povas la Biblio diri ke ni faru tion? Kial Dio zorgus pri tio?"
Kaj ili diras "Ni ne scias,
sed estas simple ritoj, kiuj donas al ni sencon".
Kaj mi diris "Sed tio estas frenezaĵo".
Kaj ili diris "Nu, kio pri vi?
Vi blovas kandelojn sur datrevena kuko.
Se ulo el Marso venus kaj vidus ulon
blovantan la fajron sur kuko
kaj aliflanke alian ulon, kiu ne vestas vestaĵojn el miksitaj teksaĵoj,
ĉu la Marsanoj dirus "Nu, tiu ulo, li havas sencon,
sed ĉu tiu alia ulo estas freneza?"
Do ne, mi kredas ke ritaroj estas, laŭnature, malraciaj.
Tial la ŝlosilo estas elekti la ĝustajn ritarojn,
tiujn, kiuj ne estas danĝeraj -- sed ritoj mem
ne estas neglektindaj.
Kaj fine mi lernis, ke ci devas preni kaj elekti.
Kaj tiun ĉi mi lernis ĉar
mi provis sekvi ĉion en la Biblio.
Kaj mi plene malsukcesis.
Ĉar oni ne povas.
Oni devas preni kaj elekti kaj kiu ajn sekvanta la Biblion
prenos kaj elektos.
La ŝlosilo estas preni kaj elekti la ĝustajn partojn.
Estas la esprimo "lunĉeja religio"
kaj la fundamentistoj uzas ĝin laŭ malŝata maniero,
kaj ili diras "Ho, estas nur lunĉeja religio.
Vi simple prenas kaj elektas".
Sed mia argumento estas "Kio estas maltaŭga pri lunĉejoj?"
Mi havis foje grandajn manĝojn en lunĉejoj.
Mi havis ankaŭ iujn manĝojn, kiuj igis min vomemi.
Do temas pri elekto de partoj de la Biblio pri kompatemo,
pri toleremo, pri amo al la najbaro,
kontraste al la partoj pri samseksemo kiel peko,
aŭ maltoleremo, aŭ perforto,
el kiuj estas ankaŭ multaj en la Biblio.
Se ni do volas trovi iun signifon en tiu libro,
tiam ni devas vere engaĝiĝi en ĝi kaj alpreni ĝin.
Kaj mi pensis, ke mi finos per nur kelkaj pliaj.
Jen mi legante la Biblion.
Jen kiel mi vokis taksiojn.
< ridoj >
Serioze, tio funkciis - kaj jes,
ĝi vere estis luita ŝafo,
tiel ke mi devis redoni tion en la mateno, sed ĝi bone utilis dum tago.
Nu, ĉiel ajn, mi tre dankas vin pro la ebleco paroli al vi.
Okej, mi tuj montros al vi
denove ion pri niaj dietoj.
Kaj mi ŝatus koni la spektantaron.
Kiuj el vi jam manĝis insektojn?
Estas vere multe.
< ridoj >
Eĉ tiel, vi ne reprezentas
la tutan loĝantaron de la Tero.
< ridoj >
Ĉar fakte 80% de la homaro manĝas insektojn.
Sed tio estas tre bona.
Kial ne manĝi insektojn? Bone, unue, kio estas insektoj?
Bestoj, kiuj moviĝas sur ses kruroj.
Kaj jen nur kelkaj el ili.
Estas ses milionoj da insekto-specioj sur tiu ĉi planedo,
ses milionoj da specioj.
Estas kelkaj centoj da mamuloj -
kaj ses milionoj da insekto-specioj.
Fakte, kalkulante ĉiujn individuajn organismojn,
ni alvenus al multe pli granda nombro.
El ĉiuj bestoj sur la Tero,
el ĉiuj bestospecioj,
80 elcentoj paŝas sur ses kruroj.
Sed se ni kalkulus ĉiujn individuojn
kaj ties averaĝan pezon,
ni atingus ion inter 200 kaj 2 mil kilogramoj
por ĉiu el ni sur la Tero.
Tio signifas, ke laŭ biomaso
insektoj estas pli abundaj ol ni.
Kaj ni ne estas sur planedo de homoj,
sed sur planedo de insektoj.
Insektoj ne troviĝas nur en la naturo,
ili estas ankaŭ parto de nia ekonomio,
kutime senkonscie de ni.
Oni faris kalkulon,
moderan kalkulon, antaŭ kelkaj jaroj:
la usona ekonomio
profitas je 57 miliardojn da dolaroj
ĉiujare pro insektoj.
Tio estas nombro tre granda,
kaj grava kontribuo senpaga al la ekonomio de Usono,
kaj mi komparis ĝin kun la kosto
de la milito en Irako
en la sama jaro:
80 miliardoj da dolaroj.
Nu, ni scias, ke tio
ne estis malmultekosta milito.
Do insektoj, simple senpage,
kontribuas al la ekonomio de Usono
kun proksimume samranga kvanto
simple senpage, sciate de neniu ajn.
Kaj ne nur en Usono,
sed en iu ajn lando, iu ajn ekonomio.
Kion ili faras?
Ili forigas ekskrementojn, polenumas kampojn.
Unu triono de la fruktoj, kiujn ni manĝas
ni ŝuldas al insektoj
kiuj zorgas pri la reproduktado de la plantoj.
Ili ĉasas trudbestojn.
Kaj estas manĝaĵo por predantoj.
Ili situas ĉe la komenco de la manĝo-ĉeno.
Bestetoj manĝas insektojn.
Eĉ grandaj bestoj manĝas insektojn.
Sed la bestetoj, kiuj manĝas insektojn
estas manĝataj de pli grandaj bestoj,
de eĉ pli grandaj bestoj.
Kaj ĉe la fino de la manĝo-ĉeno, ankaŭ de ni.
Ja multaj homoj manĝas insektojn.
Kaj jen vi vidas min
en provinca urbeto de Ĉinio, Lijiang --
ĉirkaŭ du milionoj da loĝantoj.
Kiam vi manĝas eksterhejme, en fiŝa restoracio, ekz.
vi povas elekti kiun fiŝon vi volas manĝi,
Tie, vi povas elekti kiujn insektojn.
Kaj oni pretigas ilin mirinde.
Jen mi estas ĝuanta manĝon
kun raŭpoj, akridoj,
abeloj, delikataĵoj.
Oni povas manĝi ion novan ĉiutage.
Estas pli ol mil specioj da insektoj
manĝataj ĉirkaŭ la terglobo.
Tio estas multe pli ol
la kelkaj mamuloj, kiujn ni manĝas:
bovinoj, porkoj
aŭ ŝafoj.
Pli ol 1 000 specioj --
grandega diverseco.
Kaj nun vi eble pensas, okej,
en tiu ĉina urbeto tiel oni faras, sed ne tie ĉi.
Nu, ni jam vidis, ke pluraj el vi
jam manĝis insektojn, eĉ se nur okaze.
Sed mi povas aserti, ke ĉiu el vi
manĝas insektojn, senescepte.
Vi manĝas minimume
500 gramojn ĉiun jaron.
Kion vi manĝas?
Tomato-supon, arakidan kremon,
ĉokoladon, nudelojn --
ĉiu prilaborita manĝaĵo, konsumita de vi
enhavas insektojn,
ĉar insektoj estas ĉie ĉirkaŭ ni.
Ili troviĝas en la naturo,
sekve ankaŭ en niaj plantejoj.
Kelkaj insektoj damaĝas fruktojn.
Kun la tiel difektitaj tomatoj, ekz.
oni faras tomato-supon.
La nedifektitajn vendas la legomvendejo.
Jen la tomatoj, kiujn ni vidas,
sed la cetero iras en la supo.
Kaj se ili kongruas kun
la postuloj de la manĝaĵo-inspektejo,
povas esti ĉiaj aĵoj en ili,
senprobleme.
Fakte kial meti tiujn bulojn en la supon,
se estas viando en ĝi ĉiuokaze?
<ridoj>
Niaj tutaj prilaboritaj manĝaĵoj
enhavas pli da proteino
ol ni povus prikonscii.
Do ĉio jam estas proteino-fonto.
Nu vi povas diri:
"Okej, ni do manĝas 500 gramojn nur hazarde".
Tamen, ankaŭ intence ni tion faras,
kun multaj bonkonataj manĝaĵoj.
Jen nur du ekzemploj
en tiu bildo --
rozkoloraj biskvitoj kaj surimio-bastonoj
aŭ, se vi preferas, Campari.
Arego da manĝeblaj produktoj ruĝkoloraj
estas kolorigitaj per natura kolorigilo.
La surimio-bastonoj,
el krabo-viando, aŭ ŝajna krabo-viando,
estas fakte blanka fiŝaĵo
kolorigita per koĉinelaĵo.
Koĉinelaĵo estas produkto
de insekto, kiu vivas en kaktoj.
Ĝi estas produktata grandkvante
je 150 ĝis 180 tunoj jare,
en la Kanariaj Insuloj, en Peruo,
kaj estas granda negoco.
Unu gramo da koĉinelaĵo
kostas ĉirkaŭ 30 eŭroj.
Unu gramo da oro
valoras 30 eŭrojn.
Do ĝi estas tre altvalora varo,
uzata por kolorigi niajn manĝaĵojn.
Nun la situacio en la mondo estas ŝanĝiĝonta
por vi kaj por mi kaj por ĉiu sur la Tero.
La homa loĝantaro kreskas tre rapide
kaj kreskas eksponenciale.
Se nun estas
inter ses kaj sep miliardojn da homoj,
tiu nombro kreskos ĝis proks. naŭ miliardoj
en 2050.
Tio signifas, ke ni havos multe pli da buŝoj por manĝigi.
Kaj tio malkvietigas pli kaj pli da homoj.
Okazis konferenco de MAO (Manĝaĵ- kaj Agrikultur-Organizo)
en Oktobro tute dediĉita al tio.
Kiel ni manĝigos tiun mondon?
Kaj la nombroj sur l'ekrano
montras, ke ni havas unu trionon pli da buŝoj por manĝigi,
sed ni bezonas kreskigi la agrikulturan produktadon
je 70 elcentoj.
Kaj tio des pli, ke la mondoloĝantaro
kreskas
kaj ĝi kreskas ne nur laŭnombre,
Ni ankaŭ fariĝas pli bonhavaj,
kaj kiu fariĝas bonhava, tiu ekmanĝas pli
kaj ankaŭ ekmanĝas pli da viando.
Kaj viando, fakte, estas io,
kio kostas multe
al nia agrikultura produktado.
Nia dieto konsistas iagrade el bestaj proteinoj,
kaj nuntempe ni plejmulte
obtenas tion el la brutaro,
fiŝoj kaj ĉasaĵoj.
Kaj ni manĝas multon da tio.
En la evoluinta landaro konsumiĝas
averaĝe 80 kilogramoj po kapo ĉiujare,
kaj tio atingas 120
en Usono
kaj iomete malpli en kelkaj aliaj landoj,
sed averaĝe 80 kilogramoj
po homo ĉiujare.
En la evolulandoj estas multe malpli.
Temas pri 25 kilogramoj.
Sed tio ege kreskas.
En Ĉinio dum la lastaj 20 jaroj,
tio kreskis de 20 al 50
kaj plu kreskas.
Do se unu triono de la mondoloĝantaro
kreskigas sian viando-konsumadon
de 25 al 80 kilogramoj, averaĝe,
kaj unu triono de la mondo
vivas en Ĉinio kaj en Barato,
ni havas grandegan postulon por viando.
Kaj certe ni ne povas diri:
ĝi estas nur por ni, ne por ili.
Ili havas la saman rajton kiel ni.
Nun, antaŭ ĉio, mi devus specifi
ke ni manĝas ja tro da viando
en la okcidenta mondo.
Ni povus vivi per multe, multe malpli --
kaj mi, delonga vegetarano, pri tio certas.
Oni ja povas facile vivi sen iu ajn viando.
Vi akiros proteinojn en ia ajn manĝaĵo ĉiuokaze.
Sed ankaŭ, amason da problemoj
kaŭzas viando-produktado
kaj ni alfrontas ilin pli kaj pli ofte.
La unua rilatas al la homa sano.
Porkoj estas tre similaj al ni.
Ili eĉ rolas kiel modelo en medicino.
Oni povas eĉ transplanti porkajn organojn al homo.
Tio signifas, ke porkoj ankaŭ kunhavas malsanojn kun ni.
Kaj porka malsano,
porka viruso kaj homa viruso
povas ambaŭ disvastiĝi.
Kaj pro ilia maniero reproduktiĝi,
ili povas kombiniĝi kaj estigi novan viruson.
Ja okazis en Nederlando en la 1990-aj,
dum la epidemio de klasika porka febro.
Estiĝas nova malsano, kiu povas esti mortiga.
Sed insektoj tiel malproksimas al ni,
ke manĝi ilin ne povas tion okazigi.
Jen poento por insektoj.
<ridado>
Kaj gravas ankaŭ la transformada faktoro.
Oni bezonas 10 kilogramojn da nutraĵoj
por ekhavi unu kilogramon da bifsteko,
sed per tio oni ekhavas naŭ kg. da akrida viando.
Do se vi estus entreprenisto,
kion vi farus?
Per 10 kg. da krudmaterialo
vi povas havi unu aŭ naŭ kg. da produktaĵo.
Ĝis nun ni elektas
inter unu ĝis kvin kg. da produktaĵo.
Ni do ankoraŭ ne prenas la bonuson,
la naŭ kilogramojn da produktaĵo.
Do jen du poentoj por la insektoj.
<ridado>
Kaj gravas ankaŭ la naturmedio.
Se ni prenas 10 kg. da manĝaĵoj
<ridado>
kaj tio rezultigas unu kilogramon da bifsteko,
la ceteraj naŭ kilogramoj forĵetaĵendas,
kaj multo el tio estas sterko.
Produktante insektojn, oni havas malpli da sterko
po kilogramo da produktita viando.
Do malpli da forĵetaĵoj.
Krome, po kilogramo da sterko
oni havas malpli, multe malpli da amoniako
kaj malpli da forcejefikaj gasoj
kiam oni havas insektan sterkon
kompare al la sterko bovina.
Do oni havas malpli da forĵetaĵoj
ne tiel medidamaĝaj
kiel bovina fekaĵo.
Do, tri poentoj por la insektoj.
<ridoj>
Nu, restas kompreneble grava "ĉu":
se insektoj produktas viandon
ĉu ĝi estas bonvkalita?
Nu, estis faritaj ĉiaj analizoj
kaj laŭ proteinoj, graso aŭ vitaminoj,
ĝi tre bonas.
Fakte, ĝi estas komparebla
al ĉio, kion ni manĝas kiel viandon nun.
Kaj laŭ kalorioj, ĝi estas tre bona.
Unu kilogramo da akridoj
enhavas la saman kvanton da kalorioj
kiel 10 "hot dogs" aŭ 6 Big Macs.
Do jen kvar poentoj por la insektoj.
<ridoj>
Mi povus daŭrigi
kaj fari multe pliajn poentojn al la insektoj,
sed la tempo ne permesas tion nun.
Do la demando estas: kial ne manĝi insektojn?
Mi donis almenaŭ kvar porajn argumentojn.
Nepros.
Eĉ se vi ne ŝatas tion,
nepros alkutimiĝi al tio.
ĉar nuntempe
70 elcentoj el ĉiuj niaj agrokulturaj teroj
estas uzataj por produktado de brutoj.
Ne temas nur pri la tero
kie la brutoj paŝas kaj paŝtiĝas
sed ankaŭ pri aliaj areoj
kie ilia manĝaĵo estas produktata kaj transportata.
Ni povas plivastigi tion iomete,
je kosto de la pluvarbaroj,
kun baldaŭ atingota limo.
Kaj se vi memoras, ke ni bezonas kreskigi
la agrokulturan produktadon je 70%,
certas, ke ni ne faros tion laŭ vojo tia.
Ni povus transiri
de viando, de bifsteko,
al insektoj.
Kaj jam 80 elcentoj de la mondo
manĝas insektojn,
do ni estas malplimulto --
en lando kiel Britio, kiel Usono,
Nederlando k.c.
Maldekstre vi vidas bazaron en Laoso
kie oni abunde havas
ĉiajn insektojn, kiujn oni elektas por la vespermanĝo.
Dekstre vi vidas akridon.
Do homoj manĝas tion
ne ĉar ili malsatas,
sed ĉar ili opinias ĝin frandaĵo.
Ĝi simple estas bona manĝaĵo.
Oni povas ege diversigi.
Ĝi havas plurajn avantaĝojn.
Fakte ni havas frandaĵon
tre similan al tiu akrido.
Salikokoj, frandaĵo
altpreze vendata.
Kiu ne ŝatas manĝi salikokojn?
Malmultaj ne ŝatas salikokojn,
sed salikokoj, aŭ kraboj,
aŭ kankroj,
estas tre proksimrilataj.
Ili estas frandaĵoj.
Lokusto estas salikoko de la tero
kaj ĝi perfekte taŭgus en nia dieto.
Do kial ni ankoraŭ ne manĝas insektojn?
Nu, tio estas simpla demando de sinteno.
Ni ne estas alkutimitaj
kaj vidas insektojn kiel organismoj, kiuj malsamas al ni.
Tial ni ŝanĝas la manieron vidi insektojn.
Kaj mi intense laboras kun mia kolego, Arnold van Huis,
rakontante al la homoj tion, kio insektoj estas,
kiaj mirindaĵoj ili estas,
kian mirindan laboron ili faras en la naturo.
Kaj fakte, sen insektoj,
ni ne estus tie ĉi, en tiu ĉi ĉambro.
Ĉar se insektoj formortus,
ankaŭ ni baldaŭ malaperus.
Se ni estingiĝus, la insektoj plu ekzistus tre feliĉe.
< ridoj >
Ni do devas alkutimiĝi al la ideo manĝi insektojn:
Iuj diros: nu, ili ankoraŭ ne estas disponeblaj.
Male, ili ja estas.
Entreprenistoj en Nederlando produktas ilin,
kaj unu el ili troviĝas tie ĉi en la spektantaro,
Marian Peeters, kiu estas sur la bildo.
Laŭ mi, antaŭ la jarfino, vi trovos tion en la superbazaroj --
ne videbla, sed kiel bestoproteino
en la manĝaĵo.
Kaj eble ĉirkaŭ 2020
vi akiros ilin sciante, ke ja estas insektoj, kiujn vi manĝos.
Oni jam pretigas ilin laŭ plej mirindaj manieroj.
Nederlanda ĉokolado-fabrikanto.
<muziko>
<aplaŭdoj>
Estas eĉ multo da dizajno en ĝi.
<ridoj>
Bone, en Nederlando ni havas novigeman ministrinon pri agrokulturo
kaj ŝi metas insektojn sur la menuo
de la restoracio en ŝia ministrejo.
Kiam ŝi kunvenigis ĉiujn agrokulturajn ministrojn de Eŭropa Unio
en Hago antaŭnelonge
ŝi elektis altnivelan restoracion
kaj ili ĉiuj manĝis insektojn kune.
Ne temas pri hobio mia.
Ĝi vere ekas enradikiĝi.
Do kial ne manĝi insektojn?
Vi devus mem provi.
Kelkajn jarojn antaŭe ni kunigis 1 750 homojn
sur la placo de la vilaĝo Wageningen
kaj ili samtempe manĝis insektojn,
kaj tio estis tiuepoke, surprizega novaĵo.
Baldaŭ, ne plu estos frapa novaĵo: ni ĉiuj manĝos insektojn,
ĉar tio estas normala.
Do vi povus gustumi mem hodiaŭ
kaj mi certas, ke vi ŝatos.
Kaj mi montros al Bruno kelkajn unuajn provojn
kaj li povas havi la unuan peceton.
< aplaŭdoj >
Bruno Giussani: Unue rigardu ilin. Unue rigardu ilin.
Marcel Dicke: Nur proteinoj.
Bruno: Estas precize kiel tiu, kiun vi vidis per la video.
Kaj ĝi ŝajnas bongustega.
kvazaŭ farita el nuksoj aŭ simile.
MD: Dankon.
<aplaŭdoj>
Mi surscenejas hodiaŭ por elvoki
mian malfacilan situacion kiel irana virino,
irana artistino
kaj irana artistino ekzilita.
Verdire, situacio tia
enhavas avantaĝojn kaj malavantaĝojn.
Je la malluma flanko,
por homoj kiel mi, ŝajne maleblas 
eviti prirajtan luktadon.
Iel, ĉiu irana artisto
estas submetita al ĝi.
Tiu luktado difinas niajn vivojn.
Tiuj kiuj vivas en Irano
riskas cenzuradon, turmentadon,
enprizonigon, torturon
– foje ekzekuton.
Tiuj kiuj vivas eksterlande, kiel mi,
devas vivi en ekzilo
kaj suferi pro la sopiro,
la apartigo de la amikoj
kaj familianoj.
Tial, ni ne trovas
la spacon moralan,
psikologan kaj politikan
por distanciĝi de la pezo
de socia respondeco.
Sufiĉe strange,
artistino kiel mi
estas konsiderata kiel voĉo,
proparolanto de ŝia popolo,
eĉ se mi havas, fakte,
nenian alireblon al mia lando.
Aldone, homoj kiel mi
devas lukti sur du batalkampoj samtempe.
Ni kritikas Okcidenton,
la opinion de Okcidento
pri nia identeco,
la bildon konstruitan pri ni,
niaj virinoj, nia politiko,
nia religio.
Ni rajtas esti fieraj pri ni,
kaj insiste peti respekton.
Samtempe,
alia batalo vokas nin.
Nia reĝimo,
nia registaro
nia aĉa registaro
ĉiel krimis
por preventi sia disfalo.
Niaj geartistoj vivas minacataj
de pugno en la poŝo.
Ni prezentas danĝeron
al la stabileco de la registaro.
Ironie, tamen,
tiu kondiĉo
povumigis nin,
ĉar ni estas konsiderataj, kiel geartistoj,
gravaj por la kultura, politika
kaj socia pensado iranaj.
Ni pretas inspiri, provoki,
mobilizi,
alporti esperon al nia popolo.
Ni agas kiel atestantoj de nia popolo,
pri kiu ni parolas
al la cetero de la mondo.
Arto estas nia armilo.
Kulturo estas formo de rezistado.
Mi foje envias la okcidentajn geartistojn
pro ilia parollibereco,
pro la fakto, ke ili ja povas distanciĝi
de la problemo de la prirajta luktado,
ke ili alparolas nur unu publikon,
antaŭ ĉio, la okcidenta kulturo.
Sed ankaŭ zorgigas min la fakto,
ke en tiu ĉi lando,
en la Okcidenta mondo,
la kulturo riskas fariĝi simpla amuzilo.
Nia popolo dependas de siaj geartistoj,
kaj kulturo situas preter komunikado.
Mi eksekvis la vojon de arto
pro tre personaj kialoj.
Mi ne dekomence
faris sociajn komentojn
pri mia lando.
Tion, kion vi nun spektas
mi faris revene en Irano
post 12-jara foriro,
post la islamisma revolucio
de 1979.
Dum mia foresto,
islamismo forrabis Iranon,
kaj trudpasigis la landon
de persa al islama kulturo.
Mi reiris Iranon por revidi mian familion
kaj repreni mian lokon
ene de la socio.
Anstataŭ, mi trovis landon
tute mergigita en ideologion,
landon, kiun mi ne plu rekonis.
Tiel devigita
alfronti miajn proprajn
dilemojn kaj demandojn,
mi interesiĝis pri la studado
de la islamisma revolucio,
pri kiel
ĝi nekredeble aliformigis
la vivon de la iranaj virinoj.
La temo de la virinoj en Irano
ŝajnis ege atentokapta,
ĉar tra la irana historio,
virinoj kvazaŭ enkorpigis politikan ŝanĝon.
Iel, studante virinojn,
oni povas lerni pri la strukturo 
kaj ideologio de la lando.
Mi do kreis verkaron,
kiu rekte temis pri miaj propraj privivaj demandoj,
sed tio tamen pelis mian laboron 
al pli ĝenerala temaro,
enhavanta la bildon de la martireco,
de tiuj, kiuj situacias laŭvole ĉe la komunejo
de amo al Dio kaj fido,
sed ankaŭ de perforto, krimo kaj krueleco.
Je mia vido, tio fariĝis nekredeble grava,
tamen mia sinteno pri ĝi estis aparta.
Mi estis eksterlandanino,
kiu revenis al Irano por trovi sian propran lokon,
sed mia situacio
ne permesis min kritiki la registaron
aŭ la islamisman revolucian ideologion.
Tiu stato iom post iom ŝanĝis
post kiam mi akiris voĉon propran
kaj malkovris aĵojn
tute neatenditajn de mi.
Sekve, mia arto fariĝis iomete pli kritika,
mia glavo iom akriĝis.
Poste, mi fariĝis ekzilitino.
Mi estas nun nomada artistino.
Mi laboras en Maroko, Turkio, Meksiko,
kaj «iranigas» ĉiujn tiun landojn.
Nun, mi faras kinaĵojn.
Pasintjare, mi finis kinaĵon
titolitan «Senhomaj virinoj»,
kiu temas pri alia flanko
de la historio de Irano.
Ĝi temas pri la 1953-a ŝtatrenversigo,
fare de la usona CIA,
kontraŭ demokrate elektita ŝtatestro,
D-ro Mossadegh.
La libron prian verkis irana virino,
Shahrnush Parsipur.
Ĝi estas magika realisma romano,
malpermesita en Irano,
kies verkistino restis kvin jarojn enkarcerigita.
Mia obsedo pri ĝi,
kaj mia motivo kinaĵigi ĝin,
fontas el la fakto, ke ĝi parolas
pri tio, kio estas la virina kondiĉo
– tradicie, historie – en Irano,
kaj pri la vivo de kvar virinoj,
kiuj soifas pri ŝanĝo,
libereco kaj demokratio,
dum Irano, kvazaŭ persono mem,
ankaŭ strebas atingi
sian ideon pri libereco, demokratio
kaj sendependeco de fremda interveno.
Mi faris tiun kinaĵon,
ĉar gravis por mi
paroli al Okcidentuloj
pri nia nacia historio.
Pri la fakto, ke vi ĉiuj ŝajnas memori nur
la postrevolucian islamisman Iranon.
La fakto, ke Irano antaŭe estis sekulara societo,
demokrata lando,
kies demokratio estis subpremita
de la usona registaro,
de la brita registaro.
Per ĝi, mi ankaŭ alparolas la iranan popolon,
kaj admonas ĝin reveni al ĝia historio,
revidi kiel ĝi estis antaŭ la trudislamismigo
– kia ĝi aspektis, kian muzikon ĝi ludis,
kian intelektan vivon ĝi ĝuis.
Kaj specife,
kiel ĝi batalis por demokratio.
Jen kelkaj planoj el mia kinaĵo.
Kaj kelkaj bildoj pri la ŝtatrenversigo.
Ni filmis tion en Kazablanko,
kie ni rekreis ĉiujn eventojn.
En tiu verko, mi provis paroli
pri politikaj eventoj,
sed samtempe doni inan vidpunkton.
Kiel artistino,
mi deziras antaŭ ĉio
krei artaĵojn, kiuj preteriros
politikon, religion,
feminismon,
por ekhavi gravajn, ekstertempajn
universajn verkojn.
Kiel tion fari?
jen la problemo...
Kiel fari politikan rakonton, sed ankaŭ alegorion?
Kiel emociegi la spektantaron,
sed ankaŭ pensigi ĝin?
Jen kelkaj bildoj
kaj roluloj el la kinaĵo.
Kaj nun vi vidas la Verdan Movadon,
kiu estiĝis en la somero de 2009.
Ĝuste kiam aperis la kinaĵo,
ekis popolleviĝo sur la stratoj de Teherano.
Nekredeble ironie,
la periodo, kiun ni provis montri en la kinaĵo,
la protestego favore al demokratio
kaj socia justeco,
ripetiĝas nun
en Teherano.
La Verda Movado
grande inspiris la mondon.
Ĝi grande atentigis la mondon 
pri ĉiuj tiuj Irananoj,
kiuj leviĝas por bazaj homaj rajtoj
kaj batalas por demokratio.
Tio kio ŝajnas al mi plej grava
estas, denove,
la partopreno de la virinoj.
Kia granda fonto de inspiro por mi!
Kvankam, dum la islamisma revolucio,
oni montris virinojn
kiel cedemaj,
silentemaj estaĵoj,
oni male tiam vidis novan feminismon
sur la Teheranaj stratoj,
virinojn edukitajn,
netradiciajn, senantaŭjuĝajn
pri sekso, sentimajn
kaj profunde feminismajn.
Tiuj virinoj, kaj tiuj junaj viroj
unuigis Irananoj tra la mondo,
ene kaj ekstere de la lando.
Mi tiam malkovris
kial tiom inspiras min
la virinoj de Irano.
Kio ajn okazas,
ili strebas forpuŝi limojn.
Ili kontraŭstaras la povulojn.
Ili malobeis ĉiujn regulojn,
et- aŭ grandskale.
Kaj denove, ili elmontris sian kuraĝon.
La virinoj de Irano
ĵus akiris novan voĉon,
kaj en tiu voĉo, mi trovis la mian.
Estas granda honoro
esti irana virino, kaj irana artistino,
eĉ se mi, momente, devas labori en Okcidento.
Koran dankon.
(Aplaŭdoj)
Mi scias tion, kion vi pensas.
Vi pensas, ke mi perdiĝis,
kaj iu baldaŭ venos surscenejen
por ĝentile regvidi min al mia seĝo.
(aplaŭdo)
Mi ofte spertas tion en Dubajo.
"Vi venis por ferii, ĉu ne, s-ino?"
(ridoj)
"Aŭ por viziti la infanojn, ĉu?
Kiom longe vi restos?"
Nu fakte, dum ankoraŭ longa tempo, mi esperas.
Mi loĝas kaj instruas ĉe la Persa Golfo
dum pli ol 30 jaroj.
(aplaŭdo)
Kaj dum tiu tempo, mi vidis multajn ŝanĝojn.
Nu, tiu statistiko
estas ege ŝoka.
Kaj mi volas paroli al vi hodiaŭ
pri malapero de lingvoj
kaj la tutmondiĝo de la angla.
Mi volas rakonti al vi pri mia amikino,
kiu instruis la anglan al plenkreskuloj en Abudabio.
Kaj iun tagon,
ŝi decidis fari lecionon en la ĝardeno
por instrui al ili vortojn pri la naturo.
Sed je la fino estis ŝi, kiu lernis
la arabajn vortojn por la lokaj plantoj,
kune kun la diversaj manieroj uzi ilin --
resanige, ŝminke,
kuire, kiel herboj.
Kiel tiuj studentoj eksciis pri ĉio ĉi?
Evidente, de siaj geavoj
kaj eĉ de la pra-geavoj.
Mi ne bezonas klarigi al vi kiom gravas
la eblo komuniki
tra la generacioj.
Sed bedaŭrinde, nuntempe,
lingvoj formortas
je rapideco kiel neniam antaŭe.
Unu lingvo formortas ĉiun 14-an tagon.
Nu, samtempe,
la angla estas la senkonkura tutmonda lingvo.
Ĉu tiuj faktoj estas ligitaj?
Mi ne scias.
Sed mi ja scias, ke mi vidis multajn ŝanĝojn.
Kiam mi unuafoje venis al la Persa Golfo, mi venis al Kuvajto
en periodo kiam la vivo tie estis ankoraŭ malfacila.
Fakte, antaŭ ne tiom longa tempo.
Tio estas iom tro frua.
Sed ĉiukaze,
la Brita Konsilio dungis min
kaj ĉirkaŭ 25 aliajn geinstruistojn.
Kaj ni estis la unuaj ne-islamanaj
instruistoj en la ŝtataj lernejoj tie en Kuvajto.
Oni venigis nin por instrui la anglan
ĉar la registaro volis modernigi la landon
kaj fortikigi la civitanojn per edukado.
Kaj evidente, ankaŭ Britio profitis
pro iom de la bela nafta riĉeco.
Bone.
Jen la plej grava ŝanĝo, kiun mi vidis --
la instruado de la angla
nun ŝanĝiĝis
de reciproke avantaĝa afero
al grandega internacia komerco tia, kia ĝi estas hodiaŭ.
Ne plu simple unu fremda lingvo en la lerneja fakaro.
Kaj ne plu la ekskluziva tereno
de la patrina lando Anglio.
Ĝi iĝis laŭmoda komerco
por ĉiu angla-parolanta lando de la tero.
Kaj kial ne?
Ne forgesu, ke la plej bona edukado --
laŭ la plej lasta Tutmonda Vicordigo de Universitatoj --
troviĝas en la universitatoj
de Britio kaj Usono.
Do ĉiu volas havi anglalingvan edukadon, kompreneble.
Sed se vi ne estas denaska anglaparolanto,
vi devas fari teston.
Nu, ĉu estas pravigeble
malakcepti studonton
laŭ nur lingva kriterio?
Eble vi havus komputilan scienciston,
kiu estas geniulo.
Ĉu vere li bezonus la saman lingvokapablon kiel advokato, ekzemple?
Nu, mi kredas, ke ne.
Ni instruistoj de la angla malakceptadas ilin ĉiutage.
Ni starigas halt-ŝildon,
kaj ni abrupte haltigas ilin.
Ili ne rajtas plu sekvadi siajn revojn
ĝis kiam ili sukcesos kun la angla lingvo.
Nu, imagu tion:
se mi renkontus unulingvan nederlandanon,
kiu havus la kuracilon kontraŭ kancero,
ĉu mi rifuzus al li studlokon en mia brita universitato?
Mi dirus, ke ne.
Tamen, ja precize tion ni faras.
Ni instruistoj de la angla estas la gardistoj ĉe la pordego.
Kaj vi devas unue montri al ni,
ke vi sufiĉe bone regas la anglan.
Povas esti danĝere
doni tro da povo
al iu mallarĝa segmento de la socio.
Eble la barilo estus tro universala.
Bone.
"Sed," mi aŭdas vin diri,
"kio pri la esplorado?
Ĉio estas en la angla."
Do la libroj estas en la angla,
la ĵurnaloj estas en la angla,
sed tio estas memplenuma profetaĵo
Tio plifortigas la neprigon de la angla.
Kaj tiel plu.
Mi demandas vin, kio pri tradukado?
Pensu pri la Islama Ora Epoko,
kiam okazis multege da tradukado.
Ili tradukis el la latina kaj la greka
al la araba kaj la persa,
kaj sekvis tradukoj
al la ĝermanaj lingvoj de Eŭropo
kaj la latinidaj lingvoj.
Kaj tiel, lumo brilis sur la Malluma Epoko de Eŭropo.
Nu, ne miskomprenu min,
ĉiuj vi instruistoj de la angla:
mi ne kontraŭas la instruadon de la angla.
Mi ŝategas, ke ni havas tutmondan lingvon.
Ni bezonas tion nun pli ol iam ajn antaŭe.
Sed mi kontraŭas uzi ĝin
kiel barilon.
Ĉu vere ni volas troviĝi kun nur 600 lingvoj
kaj unu ĉeflingvo, eble la angla, eble la ĉina?
Ni bezonas pli ol tion. Kie ni metu la limon?
Tiu sistemo
egaligas inteligenton
al scipovo de la angla
kaj tio estas tute arbitra.
(aplaŭdo)
Mi volas rememorigi vin
ke la gigantoj, sur kies ŝultroj
staras la hodiaŭa intelektularo
ne estis devigataj posedi la anglan,
ili ne devis havi diplomon pri la angla.
Jen bona ekzemplo: Einstein.
Flanke, oni konsideris lin nelernema en la lernejo,
ĉar li fakte estis disleksia.
Sed feliĉe por la mondo,
li ne devis sukcesi en ekzameno pri la angla.
Ĉar tio komenciĝis nur en 1964,
kun la t.n. TOEFL,
la usona testo pri la angla.
Nun tio eksplodis.
Estas multege da testoj pri la angla.
Kaj milionoj kaj milionoj da lernantoj
ĉiujare faras tiujn testojn.
Nu, eble vi pensas — vi kaj mi —
ke la prezoj por tio ne estas tiom altaj,
sed ili estas maleblige altaj
por multaj milionoj da malriĉaj homoj.
Do ni tuj malakceptas tiujn homojn.
(aplaŭdo)
Mi memoras titolon en gazeto, kiun mi ĵus vidis:
"Edukado: La Granda Disiĝo."
Nun mi komprenas,
kial homoj koncentriĝas je la angla.
Ili volas doni al siaj infanoj la plej bonan ŝancon por la vivo.
Kaj por fari tion, ili bezonas riĉlandan edukadon.
Ĉar, evidente, la plej bonajn laborlokojn
prenas homoj el la riĉlandaj universitatoj,
kiel mi antaŭe montris.
Estas diabla cirklo.
Jen.
Aŭskultu rakonton pri du sciencistoj,
du anglaj sciencistoj.
Ili faris eksperimenton
pri genetiko
rilate al antaŭaj kaj malantaŭaj gamboj de bestoj.
Kaj ili ne trovis la rezultojn, kiujn ili serĉis.
Ili vere ne sciis kion fari,
ĝis kiam alvenis germana sciencisto
kiu rimarkis, ke ili uzis du apartajn vortojn
por la antaŭaj kaj malantaŭaj gamboj,
sed la genetiko ne konas tiun distingon,
same kiel la germana lingvo.
Do trovite,
problemo solvita.
Se vi ne kapablas havi iun penson,
vi blokiĝas.
Sed se alia lingvo ja ebligas tiun penson,
tiam, per kunlaboro,
ni povas atingi kaj lerni tiom pli multe.
Mia filino
venis al Anglio de Kuvajto.
Ŝi estis studinta sciencon kaj matematikon per la araba,
en arablingva lernejo.
Ŝi devis angligi ĝin en la gimnazio.
Kaj ŝi estis la plej bona lernanto en la klasoj
pri tiuj fakoj.
Tio montras ke,
kiam lernantoj venas al ni el fremdaj landoj,
eble ni ne sufiĉe rekonas
ties sciojn
kiam ili scias tion en sia propra lingvo.
Kiam lingvo mortas,
ni ne scias kion ni perdas kun tiu lingvo.
Tiel estas -- mi ne scias ĉu vi vidis tion per CNN --
ili donis Heroan Premion
al juna ŝafista knabo en Kenjo
kiu ne povis studi vespere en sia vilaĝo
samkiel la aliaj vilaĝaj infanoj,
ĉar la kerosena lampo fumis
kaj tio damaĝis liajn okulojn.
Kaj ĉiukaze, ili neniam havis sufiĉe da keroseno,
ĉar kion oni povas aĉeti per po unu dolaro tage?
Do, li inventis
senkostan persunan lampon.
Kaj nun la infanoj en lia vilaĝo
same sukcesas en la lernejo
kiel la infanoj, kiuj havas elektron hejme.
(aplaŭdo)
Kiam li ricevis la premion,
li diris tiujn belajn vortojn:
"La infanoj povas gvidi Afrikon el ĝia hodiaŭa stato,
malluma kontinento,
al lumplena kontinento."
Jen simpla ideo,
sed ĝi povus havi tre longdistancajn konsekvencojn.
Sen lumo --
ĉu fizika aŭ metafora --
homoj ne povas sukcesi en niaj ekzamenoj,
kaj ni neniam povas scii tion, kion ili scias.
Ni ne lasu ilin kaj nin
en la mallumo.
Ni festu la diversecon.
Okupiĝu pri via lingvo.
Uzu ĝin por disvastigi plej bonajn ideojn.
(aplaŭdo) "Neniu vidas flori tiun belan floron, Kaj en soleco ĝi malŝparas sian gloron."
Koran dankon.
(aplaŭdo)
Mi amas Interreton.
Vere.
Pripensu ĉion, kion ĝi alportis al ni.
Pripensu ĉiujn servojn, kiujn ni uzas,
ĉiujn konekteblecojn,
ĉiujn amuzigojn,
ĉiujn komercojn kaj negocojn.
Kaj tio okazas dum nia vivtempo.
Mi nepre certas ke iam
oni verkos historiajn librojn
jarcentojn post nun. Tiutempe
nian generacion oni memoros
kiel tiu generacio, kiu atingis retkonekton,
tiu generacio,
kiu konstruis ion vere, efektive tutmondan.
Jes ja, ankau veras,
ke Interreto havas problemojn, tre seriozajn problemojn,
problemojn pri sekureco
kaj problemojn pri privateco.
Mi pasigis mian tutan karieron
kontraŭbatalante tiajn problemojn.
Do lasu min montri ion al vi.
Ĉi tiu
estas Brain.
Ĉi tiu estas supla disko
-- kvin-kaj-kvaron-cola supla disko
infektita de Brain A
Ĝi estas la nepre unua viruso kiun ni trovis
por Personaj Komputiloj.
Kaj ni scias certe
de kie Brain devenis.
Ni scias ĉar ĝi sciigas tion
ene de la programa kodo.
Ni vidu.
En ordo.
Tio estas la eka sektoro de infektita supla disko.
Kaj se ni rigardas pli proksimen,
ni vidos ke ĝuste tie
ĝi diras "Bonvenon al la tura kelo"
Kaj plue ĝi diras
1986, Basit kaj Amjad
Sed Basit kaj Amjad estas personaj nomoj,
Pakistanaj personaj nomoj.
Fakte, tie estas telefonnumero kaj adreso en Pakistano.
(Ridoj)
Do, 1986.
Nun estas 2011.
Tio estas antaŭ 25 jaroj.
La problemo de komputilaj virusoj nun aĝas 25 jarojn.
Tial antaŭ duona jaro
mi decidis iri mem al Pakistano.
Ni vidu, jen du fotoj kiujn mi fotis dum mi estis en Pakistano.
Tiu ĉi devenas el la urbo Lahore,
kiu estas ĉ. 300 kilometrojn sude
de Abbottabad kie Bin Laden estis kaptita.
Jen tipa vidaĵo de strato.
Kaj jen la strato, kiu kondukas al tiu konstruaĵo
t.e. 730 Nizam block en kvartalo Allama Iqbal.
Kaj mi frapis ĉe la pordo.
(Ridoj)
Ĉu vi divenos kiu malfermis la pordon?
Basit kaj Amjad, ili daŭre estas tie.
(Ridoj)
(Aplaŭdo)
Jen la staranto estas Basit
la sidanto estas lia frato Amjad.
Tiuj estas la uloj, kiuj verkis la unuan komputilan viruson.
Kompreneble ni havis tre interesan diskuton.
Mi demandis kial.
Mi demandis kion ili opinias pri tio, kion ili ekigis.
Kaj mi iamaniere kontentiĝis
lerninte, ke ambaŭ, kaj Basit kaj Amjad,
suferis infekton de siaj komputiloj dekduojn da fojoj
fare de tute aliaj senrilataj virusoj
dum la pasintaj jaroj.
Do finfine en la mondo
estas iom da justeco.
Nuntempe la virusoj, kiujn ni kutime vidis
en la 1980-aj kaj 1990-aj jaroj
kompreneble ne plu estas problemoj.
Do mi montru paron da ekzemploj
pri kiaj ili montriĝis.
Kion mi nun uzas
estas sistemo, kiu permesas al mi
efikigi malnovegajn programojn en nuntempa komputilo.
Mi ebligu alkonekton de kelkaj diskoj. Iru tien.
Jen ni havas liston de malnovaj virusoj.
Do mi aktivigu kelkajn virusojn en mia komputilo.
Ekzemple,
ni ekigu la viruson Centipede unue.
Kiel vi povas vidi supre en la ekrano,
centpiedulo trairas vian ekranon.
Kiam vi infektiĝas pro tiu ĉi
vi konsciiĝas pri la infekto,
ĉar fakte ĝi montriĝas.
Jen alia. Tiun ĉi nomatan Crash
oni elpensis en Rusio en 1992.
Mi montru nun unu, kiu fakte eligas iom da sono.
(oni aŭdas sirenon)
Kaj la lasta ekzemplo.
divenu kion faras la viruso Marŝanto (Walker)
Jes, iu ulo promenas tra via ekrano
kiam vi iĝas infektita.
Do kutime estis tre facile konsciiĝi
pri infekto fare de viruso,
kiam virusojn elpensis hobiuloj
kaj adoleskantoj.
Nuntempe, ne plu konstruas ilin
hobiuloj kaj adoleskantoj.
Nuntempe, virusoj estas tutmonda problemo.
Ĉi malantaŭe ni havas ekzemplon
de niaj sistemoj kiujn ni uzas en niaj laboratorioj
kie ni priatentas virusajn infektojn tutmonde.
Do ni vere povas vidi dumokaze
ke ni ĵuse blokis virusojn en Svedio kaj Tajvano
kaj Rusio kaj ie ajn.
Fakte, se mi konektiĝas reen al niaj serĉsistemoj
pere de la reto,
ni povas vidi dumokaze
plimalpli kiom da virusoj,
kiom da okazaĵoj de malica softvaro ni trovas ĉiutage.
Jen la lasta viruso, kiun ni trovis
en dosiero nomata Server.exe.
Ni trovis ĝin antaŭ tri sekundoj -
la antaŭlastan, antaŭ ses sekundoj.
Kaj se ni inspektas malsupren,
temas pri ega kvanto.
Ni trovas dekmilojn, eĉ centmilojn.
Kaj jen la lastaj 20 minutoj da malica softvaro
ĉiun unuopan tagon.
Do, de kie ĉiuj ili devenas?
Vidu, nuntempe estas organizitaj krimulaj bandoj
kiuj produktas ĉi tiujn virusojn
ĉar ili akiras monon per siaj virusoj.
Temas pri bandoj kiel ...
ni iru al GangstaBucks.com.
Tio estas retejo funkcianta el Moskvo
kie ili aĉetas infektitajn komputilojn.
Tiel se vi estas verkisto de virusoj
kaj kapablas infektigi Vindozajn komputilojn,
sed ne scias kion fari per ili,
vi povas vendi tiujn infektitajn komputilojn -
komputilojn de iu alia - al tiuj uloj.
Kaj ili efektive pagos al vi monon por tiuj komputiloj.
Sed kiel tiuj uloj ricevas monon
por la infektitaj komputiloj?
Estas pluraj diversaj manieroj
kiel la bankaj trojanoj, kiuj ŝtelos monon el via bankokonto
dum vi mastrumas ĝin pere de la reto,
aŭ tajpospionoj (keyloggers).
Tajpospionoj sidas en via komputilo, silentaj kaj nevideblaj,
kaj memoras ĉion kion vi tajpas.
Do vi sidas ĉe via komputilo kaj serĉas per Guglo.
Ĉiu unuopa Gugla serĉaĵo tajpita
estas savita kaj sendata al la krimuloj.
Ĉiu unuopa retmesaĝo el vi estas savita kaj sendata al la krimuloj
Same okazas por ĉiu pasvorto kaj tiel plu.
Sed tio, kion ili plej aktive serĉas
estas retsesioj en kiuj vi alretiĝas
kaj perrete aĉetas el iu ajn retvendejo.
Ĉar kiam vi aĉetas ĉe retvendejoj,
vi tajpos vian nomon, sendadreson,
kreditkartan numeron kaj sekurkodojn.
Jen ekzemplo de dosiero
kiun ni trovis en retservilo antaŭ du semajnoj.
Jen la kreditkarta numero,
jen la limdato, jen la sekureca kodo,
jen la nomo de la posedanto.
Post akiro de la kreditkartaj datumoj de iu alia,
oni povas retkonekti kaj aĉeti kion ajn oni volas
pere de tiuj datumoj.
Tio nedirinde estas problemo.
Nun ni havas tutan kaŝitan merkaton
kaj komercan vivmedion
kreitan surbaze de la perreta krimo.
Ekzemplo de kiel tiuj uloj
vere kapablas enspezi monon pro siaj faroj.
Ni rigardu iomete la paĝojn de INTERPOL
kaj priatentu serĉatajn homojn.
Ni trovas homojn kiel Bjorn Sundin, sved-devena,
kaj lia kunkrimulo,
kiu ankaŭ aperas en la paĝoj pri serĉatuloj de INTERPOL,
S-ro Shaileshkumar Jain,
usona civitano.
Ĉi tiuj uloj starigis firmaon nomatan I.M.U.,
retkriman entreprenon per kiu ili akiris milionojn.
Ambaŭ nuntempe estas fuĝantaj
neniu scias kie ili estas.
Usonaj oficistoj nur antaŭ du semajnoj,
frostigis svisan bankokonton
apartenantan al s-ro Jain,
kaj tiu konto enhavis 14,9 milionojn da usonaj dolaroj.
Do la kvanto da mono produktata de la retkrimo
estas rimarkinda.
Tio montras ke retkrimuloj
fakte povas permesi al si investi monon en siaj atakoj.
Ni scias ke retkrimuloj
nun dungas programistojn, dungas kontrolistojn,
pruvkontrolas programan kodon,
posedas komputilajn servilojn kun SQL-datumbazoj.
Kaj ili povas permesi al si observi kiel ni laboras -
kiel laboras ni, sekurecaj fakuloj -
kaj ili klopodas trovi elturniĝon flanke de
kiaj ajn sekurecbariloj kiujn ni povas starigi.
Ili ankaŭ ekspluatas la tutmondan naturon de interreto
por sia avantaĝo.
Mi celas diri, interreto estas internacia
pro tio ni nomas ĝin interreto
kaj se vi priatentas kio okazas nun
en la interreta mondo,
jen video farita de Clarified Networks,
kiu montras kiel ununura familio de malicaj softvaoj kapablas dise moviĝi tra la mondo.
Ĉi tiu iniciato, onidire devena el Estonio,
moviĝas de lando al lando
kiam oni klopodas fermi tiun retpaĝaron.
Tial fakte ne eblas ĉesigi tiujn ulojn.
Ili transiros de lando al lando,
de iu jurisdikcio al alia --
moviĝante tra la mondo
ekspluatante la fakton, ke ni ne kapablas fari
internaciajn policajn intervenojn samspecajn.
Tial interreto estas kvazaŭ
iu donacus senpagajn flugbiletojn
al ĉiuj retkrimuloj de la mondo.
Nun krimuloj kiuj antaŭe ne kapablis atingi nin
povas atingi nin.
Do kiel en la realo oni klopodas trovi retkrimulojn?
Kiel fakte oni trovas iliajn spurojn?
Mi montru ekzemplon al vi.
Jen ĉi tie estas dosiero ekspluata.
Ĉi tie mi observas la ciferan listigon de dosiero
kiu entenas ekspluatan malican kodon.
Tio signifas, ke se vi klopodas vidi ĉi tiun dosieron per via vindoza komputilo,
ĝi fakte ekmastrumas vian komputilon kaj efektivigas sian propran malican kodon.
Nun se vi rigardas ĉi tiun bild-dosieron
jen tie la komenca parto de la bildo,
kaj tie komenciĝas la atakanta kodo.
Kaj tiu kodo estas ĉifrita
do ni malĉifru ĝin.
La ĉifron oni faris per la funkcio XOR 97
Vi nur fidu min,
ĝi estas tia.
Do ni povas iri tien
kaj vere komenci malĉifron.
Bone, nun la flava parto de la kodo estas malĉifrita.
Kaj mi scias, ĝi ne tre malsimilas al la origina kodo.
Sed plu rigardu ĝin.
Fakte vi povas vidi ĉi-sube
vi povas vidi retejan adreson.
unionseek.com/d/ioo.exe
Kiam vi vidas ĉi tiun bildon en via komputilo
ĝi fakte elŝutas tiun programon kaj lanĉas ĝin.
Temas pri kaŝita enirejo tra kiu oni povas mastrumi la tutan komputilon.
Sed eĉ pli interese,
se ni plu malĉifras ĝin,
ni trovas ĉi tiun misteran literĉenon
t.e. O600KO78RUS
Tiu literĉeno estas tie je la fino de la ĉifraĵo
kvazaŭ suskribo.
Ĝi tute ne estas uzata por io ajn.
Mi rigardis tion, emis diveni kion signifas
Do kompreneble mi serĉis en Guglo
Neniu trafo, ĝi ne estis tie.
Mi pridiskutis tion kun serĉkolegoj.
En nia teamo estas du rusaj uloj
kaj unu el ili rimarkis,
ho, ĝi fiiniĝas per rus kiel Russia
kaj 78 estas la urbokodo
por la urbo Sankta Peterburgo.
Ekzemple, vi trovas ĝin en telefonnumeroj
kaj aŭtaj matrikulplatoj kaj similaj aferoj.
Tial mi serĉis kontaktojn en Peterburgo
kaj laŭ longa ĉeno
finfine ni trovis ĉi tiun apartan retejon.
Temas pri rusiano, kiu aktivis en la reto dum pluraj jaroj
prizorgante propran retejon
kaj li funkciigas blogon kadre de la konata Live Journal.
Ĉe tiu blogo, blogo pri lia vivo,
pri lia vivo en Peterburgo
-- li estas iom pli ol dudekjara --
pri lia kato
pri lia amatino.
Li stiras belegan aŭton
Fakte, tiu fraŭlo stiras
Mercedes-Benz S600
V12
kun seslitra motoro
kun pli ol 400 ĉevalpovoj.
Nu, estas bela aŭto por 20-iom-jaraĝa fraŭlo en Peterburgo.
Kiumaniere mi scias pri tiu aŭtomobilo?
Ĉar en la blogo li rakontas pri la aŭto.
Fakte li havis stratakcidenton.
En centra Peterburgo.
Fakte li koliziis kun alia aŭto.
Kaj li enmetis en la blogon fotojn pri la akcidento
jen lia Mercedes --
jen la Lada Samara kiun li trafis.
Kaj vi povas vidi ke la matrikulplato de tiu Samara
finiĝas per 78RUS
Kaj se vi detale inspektas la scenan foton,
vi vidas ke la plato de tiu Mercedes
estas O600KO78RUS.
Nu, mi ne estas advokato,
sed se mi estus
ĉi foje mi dirus: "Mi rezignas pri la afero".
(Ridoj)
Do kio okazas kiam oni kaptas retkrimulojn?
Bone, en plejmultaj okazoj ĝi ne atingas tiom.
Pri la plejmulto de la serĉado pri retkrimoj,
ni eĉ ne scias el kiu kontinento la atako venas.
Kaj eĉ se ni sukcesas trovi la retkrimulojn,
plejofte estas neniu rezulto.
La loka polico ne agas, aŭ se ili agas, ne sufiĉas la evidentaĵoj,
aŭ ial ni ne povas haltigi ilin.
Mi dezirus, ke la afero estu pli facila,
bedaŭrinde ne estas tiel.
Sed aferoj ankaŭ ŝanĝiĝas
tre rapide paŝas.
Vi ĉiuj aŭdis pri aferoj kiel Stuxnet.
Do, se vi atentas kion Stuxnet faris
ĝi infektigis ĉi tiujn.
Tio estas Siemens S7-400 PLC
programebla logika regilo (PLC).
Kaj tio funkciigas nian strukturon.
Tio funkciigas ĉion ĉirkaŭ ni.
La PLC, jenaj etaj skatoloj sen ekrano,
sen klavaro,
kiujn oni programas, lokigas, kaj ili plenumas sian taskon.
Ekz. la liftojn en tiu ĉi konstruaĵo
plej eble regas unu el ili.
Kaj kiam Stuxnet infektigas unu el ili
tio estas grandskala revolucio
pri la tipo de riskoj kiuj koncernas nin.
Ĉar ĉio ĉirkaŭ ni estas funkciigata de ĉi tiuj.
Mi celas diri, tio koncernas nian tutan strukturon.
Oni iru al iu ajn fabriko, iu ajn energia aŭ
ĥemia instalaĵo, iu ajn prilaborejo por nutrajoj,
oni rigardu ĉirkaŭen --
ĉio estas aktivigita de komputiloj.
Ĉio estas aktivigita de komputiloj.
Ĉio dependas de la funkciado de komputiloj.
Ni iĝis tre dependaj
de Interreto,
de bazaj aferoj kiel - kompreneble - elektro,
de la funkciado de komputiloj.
Ĉi tio vere estas io
kio kreas tute novajn problemojn por ni.
Ni nepre bezonas eblon
plulabori
eĉ se komputiloj fuŝas.
(Ridoj)
(Aplaŭdo)
Esti pretaj implicas, ke ni povu pluagi
eĉ kiam la aĵoj kutime haveblaj
ne plu estas tie.
Temas pri tre bazaj aferoj --
zorgi pri kontinueco, pri savado de datumoj,
pri la aferoj kiuj vere gravas.
Jes ja, mi diris al vi
(Ridoj)
Mi amas Interreton. Tio veras.
Pripensu kiom da servoj ni havas el la reto.
Imagu, kio okazos se ili estos forigitaj
se iutage vi ne plu havos ilin
pro iu ajn kialo.
Mi antaŭvidas belecon en la estonteco de Interreto
sed min zorgas tio,
ke ni povus ne vidi tion.
Mi timas, ke nin trafos problemoj
pro la interretaj krimoj.
Interreta krimo estas io,
kio povus depreni el ni ĉi tiujn bonaĵojn.
(Ridoj)
Mi pasigis mian vivon
defendante Interreton.
Kaj mi sentas, ke se ni ne kontraŭbatalas retkrimon
ni vere riskas perdi ĝin tutan.
Ni devas fari tion tutmonde
kaj ni devas fari nun, tuj.
Ni bezonas
tutmondan, internacian laboron por trudi leĝon
por trovi retkrimulajn bandojn -
tiujn organizitajn bandojn,
kiuj enspezas milionojn per siaj atakoj.
Tio multe pli gravas
ol utiligi kontraŭvirusojn aŭ fajromurojn.
Kio vere gravas
estas vere trovi la fiulojn malantaŭ tiuj atakoj.
kaj eĉ pli grave
ni devas trovi la homojn
kiuj estas enirontaj
ĉi tiun retkriman mondon,
sed ankoraŭ ne eniris.
Ni devas trovi la homojn kun kapablo,
sed sen ŝancoj
kaj doni al ili la ŝancojn
uzi iliajn kapablojn boncele.
Mi multe dankas vin.
(Aplaŭdo)
Ni nun faros ekskurson en la profundan maron.
Kaj ĉiu ajn iam havinta tiun ĉarman ŝancon scias
ke dum pli-malpli du horoj kaj duono survoje malsupren
ĝi estas perfekte peĉnigra mondo.
Kaj ni kutime vidis tra la fenestro la plej misterajn bestojn
kiujn oni ne povas priskribi. Tiuj trembriloj:
mondo de bioluminesko, kiel lampiroj.
Dr. Edith Witter -- kiu nun laboras ĉe la Asocio ORCA --
sukcesis trovi kameraon
kiu povus registri iujn el tiuj ĉi nekredeblaj bestoj,
kaj tion vi nun spektas surekrane.
Ĉio ĉi estas bioluminesko. Do, kiel mi diris: ĝuste kiel lampiroj.
Tio estas fluganta meleagro, sub arbo. (Ridado)
Mi scias. Mi estas ĉefe geologiisto. Sed mi amas tion.
Kaj vi povas vidi ke parton de la bioluminesko
ili uzas por eviti esti manĝitaj,
alian por altiri predon.
Sed ĉio tio, el arta vidpunkto, estas certe mirinda.
Kaj multe el tio kio plu okazas tie --
tie ĉi fiŝo kun flambrilaj okuloj, pulsantaj okuloj.
Kelkaj el la koloroj estas fasonitaj por hipnotigi.
Tiuj ĉi amindaj ŝablonoj. Kaj jen tiu ĉi lasta:
unu el miaj plejŝatataj, tiu fasono de ventradeto
Komplete gapiga, ĉiu simpla enmergo
Tiu estas la nekonata mondo. Kaj ĝis hodiaŭ ni nur esploris 3 elcentojn
de ĉio kio troviĝas tie en la oceanoj.
Ni jam trovis la plej altajn montojn el la mondo,
la plej profundajn valojn
subakvajn lagojn, subakvajn akvofalojn --
grandan parton de kio ni kunhavigis al vi el la scenejo.
Kaj en loko pri kiu ni pensis ke tute ne estas vivo,
ni trovas pli da vivo, ni pensas, kaj diverseco kaj denseco,
ol en la tropikaj arbaroj. Kio montras al ni ke
ni tute ne scias multe pri tiu ĉi planedo.
Restas ankoraŭ 97 elcentoj, kaj tiuj 97 elcentoj aŭ estas malplenaj, aŭ simple plenaj je surprizoj
Sed nun mi volas transiri nun en la malprofundan akvon,
kaj rigardi kelkajn kreitaĵojn kiuj estas certe mirigaj.
Cefalopodoj -- kapopieduloj. Kiam infano mi konis ilin ĉefe kiel frititaj kalmaroj.
Tiu ĉi estas polpo.
Tiu estas la laboro de D-ro Roger Hanlon, en la Laboratorio de Mara Biologio.
Kaj estas simple fascine kiamaniere cefalopodoj,
per siaj okuloj, nekredeblaj okuloj, sensas sian ĉirkaŭon,
rigardas la lumon, rigardas strukturojn
Jen polpo moviĝanta tra la rifo.
Ĝi trovas spacon por enloĝiĝi, tiam buliĝas kaj malaperas en la fonon.
Malmilda afero.
En la sekva peco, ni vidos paron da kalmaroj.
Jen loligo. La maskloj, kiam ili luktas,
blankiĝas se ili estas vere agresemaj.
Kaj ĉi du maskloj luktadas.
Ili faras tion interfrapante siajn postaĵojn,
kio estas interesa koncepto. Nun jen masklo maldekstre
kaj femalo dekstre.
Nun, la masklo sukcesis dividi siajn kolorojn,
tiel ke la femalo ĉiam vidas nur la ĝentilan loligon.
Kaj la masklo -- (Ridado) Ni revidu tion.
Ni reĵetu rigardon. Vidu la koloraĵon:
blankan dekstre, brunan maldekstre.
Ĝi retropaŝas, kaj do fortenas la ceterajn masklojn
per la divido de sia korpo, kaj en la alia flanko ...
Bingo! Nu, oni diris al mi ke tio ĉi
ne estas nur kalmara fenomeno ĉe maskloj, sed mi ne scias.
(Aplaŭdo)
Sepio. Mi amas sepiojn. Tiu ĉi estas giganta aŭstralia sepio.
Kaj jen ĝi estas. Ĝiaj mornaj okuletoj tie ĉi.
Sed ili povas fari mirindajn aferojn.
Tie ĉi ni vidos kiel unu retroiĝas en fendon, kaj --
rigardu ĝiajn tentaklojn.
Ĝi simple entiras ilin. Tio igas ĝin aspekti kiel algoj.
Ĝi malaperas ĝuste en la fono.
Certe mirige. Jen du luktantaj maskloj.
Jen denove, ili estas sufiĉe lertaj, tiuj cefalopodoj --
ili scias kiamaniere ne vundi unu la alian.
Sed rigardu la ŝablonojn kiujn ili povas fari per sia haŭto, ĉu?
Simple mirige.
Jen polpo. Kelkfoje ili ne volas esti vidataj kiam ili moviĝas,
ĉar predantoj povas vidi ilin.
Jen, tiu ĉi ulo povas montri sin kvazaŭ ŝtono
kaj, rigardante sian medion,
povas ja gliti tra la malsupro,
uzante la ondojn kaj la ombrojn tiel ke ĝi ne povas esti vidata.
Ĝi simple kombiniĝas; ĝiaj movoj kombiniĝas kun la fono.
La truko de la movanta ŝtono. Do, ni lernadas multon novan el la malprofundaj akvoj.
Plu esplorante la profundan akvon,
sed lernante multon novan el la malprofundaj akvoj.
Estas bona kialo por tio: la malprofundaj akvoj
plenas je predantoj. Jen barakudo.
Kaj se vi estas polpo aŭ cefalopodo
vi certe komprenas kiamaniere uzi viajn ĉirkaŭaĵojn por kaŝiĝi.
En la venonta sceno vi vidos belan koralan malsupron.
Kaj vi vidos ke polpo elstarus
tie facilege se oni ne povus uzi sian kamuflaĵon,
uzi sian haŭton por ŝanĝi koloron kaj strukturon.
Jen kelkaj algoj en la unua plano.
Kaj polpo. Ĉu ne mirinde? Nu, Roger timigis ĝin,
kaj do ĝi foriĝis en inkonubo. Kiam ĝi
alteriĝas, la polpo diras, "Ho, oni vidis min.
Kion mi plej bone faru estas iĝi tiel granda kiel mi povas."
Tiu granda brunulo tre grandigas sian ocelon.
Ĝi blufas. Ni montru ĝin retroe.
Mi pensis ke ĝi blagas kiam ĝi montris tion al mi.
Mi pensis, ke temas pri grafikaĵo. Do, jen ĝi retroe.
Rigardu la haŭtan koloron, la haŭtan strukturon.
Simple miriga besto, ĝi povas ŝanĝi koloron kaj haŭtaranĝon
por akordiĝi kun la ĉirkaŭo. Rigardu kiel ĝi kombiniĝas kun tiuj algoj.
Unu. Du. Tri.
Kaj nun ĝi foriĝis, kaj ankaŭ mi. Mi tre dankas.
Jen la demando: kio estas nevidebla?
Estas pli ol vi pensas, fakte.
Ĉio - mi dirus. Ĉio substanca,
krom "ĉio", kaj krom "substanco".
Oni vidas substancon, materion, 
sed oni ne vidas kio estas substanca, grava.
Kiel rakontas tiu mistera frazo, trovita 
en la gazeto <i>The Guardian</i> antaŭ nelonge:
"<i>La edziĝo suferis malbonaĵo en 1965,</i>
<i>kiam la edzino mortigis la edzon.</i>"
(Ridoj)
Ĉirkaŭe, estas nevidebla mondo, videble.
(Ridoj)
Nu, oni vidas stelojn kaj planedojn,
sed oni ne vidas kio disigas ilin
aŭ kunigas ilin.
Pri materio, kiel pri homoj, oni nur vidas la haŭton.
Oni ne vidas la internajn organojn.
Oni ne vidas kio funkciigas homoj, aŭ nefacile.
Kaj ju pli proksime oni rigardas ion, 
des pli ĝi malaperas.
Fakte, se oni rigardas tre proksime ion,
la bazan sub-strukturon de materio,
ne estas io tie.
Elektronoj malaperas en ia nebulo,
kaj restas nur energio, kiu estas nevidebla.
Do ĉio substanca, ĉio kio gravas, estas nevidebla.
Io fole amuza: ankaŭ nevideblas
tiu ĉi rakonto, ĝi estas nevidebla de vi.
Kaj mi tuj igos ĝin videbla al viaj mensoj.
Temas pri deputato nomata <i>Geoffrey Dickens</i>.
La nun forpasintea deputato partoprenis
feston en sia balotkantono.
Ĉien, kien li iris, ĉe ĉiu stando, kie li haltis, 
proksime sekvis lin
dediĉa ridema virino... nekredeble malbela.
(Ridoj)
Malgraŭ ĉia strebo, neeblis forigi ŝin.
Post kelkaj tagoj, li ricevis leteron de kantonano
dirante kiom ŝi admiris lin,
ke ŝi renkontis lin dum festo,
kaj petis subskribitan foton.
Post ŝia nomo, oni skribis interkrampe 
la taŭgan priskribon "Ĉevala-vizaĝulo"
(Ridoj)
"Mi misopiniis pri tiu virino", pensis S-ro <i>Dickens</i>.
"Ŝi ne nur konscias pri sia fizika malbeleco,
"ŝi ankaŭ igas tion avantaĝa.
"Sendo de foto ne sufiĉas."
Li do iris aĉeti plastan kadron 
en kiu li metis la foton.
Kaj sur la foto, li orname skribis,
"Je Ĉeval-vizaĝulo, plej estime, 
de via Deputato <i>Geoffrey Dickens</i>"
Post la letero foriris, la sekretario diris al li:
"Ĉu vi ricevis la leteron de la virino en la festo?
"Mi skribis 'Ĉeval-vizaĝulo' sur ĝi, 
por ke vi memoru kiu ŝi estas."
(Ridoj)
Mi vetas, ke li deziris esti nevidebla, ĉu ne ankaŭ vi?
(Ridoj)
Jen unu el la plej interesaj aferoj pri nevidebleco:
kion oni ne kapablas vidi,
tion oni ankaŭ ne povas kompreni.
Graviton, inter tiuj, oni ne vidas
kaj ankaŭ ne komprenas.
Ĝi estas la plej nekomprenata 
el la kvar fundamentaj fortoj
kaj la plej malforta.
Kaj neniu vere scias, kio aŭ kial ĝi estas.
Se tio valoras, S-ro Izaako Neŭtono, 
la plej fama sciencisto kiu iam ekzistis
pensis, ke Jesuo venis sur la Tero 
por funkciigi graviton,
ke tio estis lia celo.
Jen plej inteligenta ulo, kiu eble eraris pri tio,
mi ne certas.
(Ridoj)
Pri konscio. Mi vidas viajn vizaĝojn.
Mi ne konceptas, kion vi pensas. 
Ĉu tio ne estas surpriza?
Ĉu ne estas nekredebla, 
ke oni ne legas la penson de unu la alia?
Ĉar oni kapablas tuŝi unu la alian, 
eĉ gustumi, se oni sufiĉe alproksimiĝas.
Sed oni ne legas la penson de unu la alia. 
Mi trovas tion ja miriga.
En la Sufia fido, tiu grava mezorienta religio,
kiun kelkaj asertas la originon de ĉiuj religioj,
Sufiaj majstroj pretendas esti ĉiuj telepatiuloj.
Sed ilia ĉefa uzo de telepatio konsistas
en dissendi fortajn signalojn al ni ĉiuj, 
ke tio ne ekzistas.
Pro tio, ni ne kredas je ĝia ekzisto,
ĉar la Sufiaj estroj prilaboras nian menson.
Pri la konscio
kaj pri artefarita inteligenteco,
la studoj pri artefarita inteligenteco kaj pri konscio
ne atingis ion konkretan. 
Ni ne konas kiel konscio funkcias.
Pri artefarita inteligenteco, 
ne nur temas pri ne-sukceso krei ĝin,
ili ĝis nun ne sukcesis krei artefaritan stultecon.
(Ridoj)
La fizikaj leĝoj: nevideblaj, eternaj, 
ĉieaj, tutpotencaj.
Ĉu memorigas al vi iun?
Interese - vi prave imagas ke mi
ne estas materialisto, mi estas senmaterialisto.
Kaj mi trovis interesan novan vorton: ignostikisto.
Ĉu?
Mi estas ignostikisto.
Mi rifuzas esti alkondukita al demando 
pri ekzisto de Dio,
ĝis oni taŭge difinas la terminojn.
(Ridoj)
Alian aferon oni ne vidas: la homan genaron.
Tio estas pli kaj pli stranga,
ĉar antaŭ ĉirkaŭ 20 jaroj, 
kiam oni ekesploris la genaron,
oni pensis ke ĝi verŝajne enhavus 
ĉirkaŭ 100&nbsp;000 genojn.
Genetikistoj bone scias, ke de tiam, ĉiujare
oni plimalgrandigis tiun nombron.
Oni nun taksas la nombron je iom pli ol 20&nbsp;000
genoj en la homa genaro.
Tio estas mirinda, ĉar oni scias ke rizo
- aŭskultu - rizo havas 38&nbsp;000 genojn.
Terpomoj: 
terpomoj havas 48 kromosomojn - ĉu vi sciis?
Du pliajn ol homoj,
kaj tiom multe kiel goriloj.
(Ridoj)
Vi ne scias tiajn aferojn, kaj ili estas tre strangaj.
(Ridoj)
La steloj dumtage. Mi opinias tion miriga, ĉiufoje:
la universo malaperas.
Ju pli da lumo, des malpli oni vidas.
Tempo: neniu vidas tempon.
Mi ne scias, ĉu vi scias, ke en moderna fiziko
estas tiu granda movado, kiu instigas
decidigi ke tempo ne vere ekzistas,
ĉar ĝi tro malfaciligas la kalkulojn.
Estas pli facile se ĝi ne ekzistas.
Evidente, oni ne vidas la futuron,
aŭ la pasinton, krom en via memoro.
Io interesa pri la pasinto,
kion oni ne vidas: mia filo demandis al mi 
antaŭ kelkaj tagoj,
"Paĉjo, ĉu vi memoras 
kiel mi estis kiam mi aĝis du jaroj?"
Mi respondis "jes" kaj li demandis: "kial ne mi?"
Ĉu ne estas rimarkinde? 
Oni ne memoras
kio okazis al oni dum oniaj 2 au 3 unuaj jaroj,
jen bona avantaĝo por psikanalizistoj,
kiuj alimaniere estus senlaboraj.
Ĉar: "en tiu aĝo okazas la tuto"!
(Ridoj)
dank' al tio oni iĝas tiu, kiu oni estas.
Jen alia nevidebla afero: 
la aro de eroj kiu konsistigas nin.
Tio estas kuriozaĵo. Kelkaj el vi certe jam scias,
ke ĉeloj konstante renoviĝas. 
Vidiĝas en la haŭto kaj aliaj similaj histoj.
Haŭteroj falas, haroj kreskas, ungoj kaj similaj.
Kaj ĉiu ĉelo en sia korpo estos iam anstataŭita.
Ĉiuj langaj papiloj renoviĝas ĉiujn ĉ. 10 tagojn.
Hepataj kaj intern-organaj, malpli rapide. Spina mjelo bezonas plurajn jarojn.
Sed post sep jaroj, ne unu ĉelo de via korpo
restas, el kio ĝi estis antaŭ sep jaroj.
Do, oni demandu sin: kiu oni estas?
Kio oni estas? Al kio oni kroĉiĝas,
kio estos ni fakte?
Bone. Atomojn oni ne vidas
kaj neniam vidos. Ili estas pli malgrandaj, 
ol luma ondolongo.
Gason oni ne vidas.
Interese, iu menciis la 1600-an jaron antaŭ nelonge.
Gaso estis eltrovita en 1600
de la nederlanda ĥemiisto <i>Van Helmont</i>.
Oni diras, ke neniam konata individuo
eltrovis vorton pli sukcesan.
Bone. Li inventis ankaŭ la vorton "<i>blas'</i>",
kiu signifas "stela radiado".
Tiu ĉi ne furoris, bedaŭrinde.
(Ridoj)
Mi tamen gratulas lin.
(Ridoj)
Tiom da aferoj... Lumo!
Oni ne vidas lumon. Kiam estas malluma, en vakuo,
se iu ŝaltas lumradion ĵus antaŭ oniaj okuloj,
vi ne vidos ĝin. Klarigo estas iom teĥnika, 
kelkaj fizikistoj ne konsentos.
Sed strangas ke oni ne vidas lumradion,
oni nur vidas kion ĝi trafas.
Mi opinias tion miriga, kapabli vidi lumon,
ne kapabli vidi mallumon.
Elektro: oni ne vidas tion.
Ne lasu iun aserti, ke ĝi komprenas elektron.
Neniu komprenas, scias kio ĝi estas.
(Ridoj)
Eble vi pensas ke elektronoj en drato
moviĝas fulme, rapide kiel lumo, ĉu ne,
kiam oni ŝaltas lumon. Ili ne faras tion.
Oni diras ke elektronoj plumpiras
kiel burdoj laŭ drato, je rapido de sternanta mielo.
(Ridoj)
Galaksiojn oni taksas je 100 miliardoj en la universo.
100 miliardojn. Kiom videblas? Kvin.
Kvin el 100 miliardoj da galaksioj, nudokule,
kaj unu estas fakte ne facile videble, 
oni bezonas bonajn vidpovon.
Radioondoj. Jen alia afero.
<i>Heinrich Hertz</i> malkovris radioondojn en 1887,
li nomis ilin radiajn ondojn ĉar ili radias.
Kaj iu diris al li,
"<i>Kio estas la utilo de tiuj, </i>Heinrich<i>?</i>
"<i>Kio estas la utilo de tiuj radioondoj, 
kiujn vi ĵus malkovris?</i>"
Kaj li respondis: "<i>Nu, mi ne scias,</i>
"<i>sed nur supozas ke iu iam trovos utilon al ili.</i>"
Ili ja faras tion, radii. Tion ili malkovris.
Ĉiaokaze, la plej granda afero
kio nevideblas al ni: kion ni malscias.
Nekredeble malmulton ni scias.
<i>Thomas Edison</i> iam diris,
"<i>Ni ne scias unu elcenton el unu elmilionon</i>
"<i>pri io ajn.</i>"
Kaj mi finfine konkludis...
ĉar oni demandis tion: 
"kion alian oni ne kapablas vidi?"
La punkto, kio estas la punkto, la temo?
(Ridoj)
(Aplaŭdoj)
Oni ne vidas punkton, tio estas laŭdifino 0-dimensia,
kiel elektrono - tio estas relative stranga.
Sed pri la punkto, kion mi finfine konkludis:
estas funde du demandoj demandindaj.
"Kial ni estas ĉi tie?" kaj 
"Kion ni faru pri tio dum ni estas ĉi tie?"
Por helpi vin: jen du aferoj, el du eminentaj filozofiistoj,
eble du el la plej eminentaj filozofiaj pensantoj 
de la 20-a jarcento,
unu estis matematikisto kaj inĝeniero kaj la alia poeto.
La unua <i>Ludwig Wittgenstein</i> diris:
"<i>Mi ne scias kial ni estas ĉi tie,</i>
"<i>sed certas, ke ne estas por plezuri.</i>"
(Ridoj)
Li estis ulo gajiga, ĉu ne?
(Ridoj)
La dua kaj lasta <i>W.H. Auden</i>,
unu el miaj plej ŝatataj poetoj, diris
"<i>Ni estas ĉi tie sur la tero</i>
"<i>por helpi aliajn.</i>
"<i>Kion la aliaj faras ĉi tie: mi ne scias.</i>"
(Ridoj)
(Aplaŭdoj)
Fakte temas pri duhora prezentado kiun mi faras en lernejoj,
mallongigita al tri minutoj.
Kaj komenciĝis ĉio tio iun tagon en aviadilo, survoje al TED,
antaŭ sep jaroj.
Kaj en la seĝo apud mi
estis lernejano, adoleskantino,
kaj ŝi estis de tre malriĉa familio.
Kaj ŝi volis ion fari per sia vivo,
kaj ŝi demandis min simplan demandeton.
Ŝi diris, "Kio kondukas al sukceso?"
Kaj mi sentis vere malbone,
ĉar mi ne povis doni bonan respondon al ŝi.
Do mi iris el la aviadilo, kaj venis al TED.
Kaj mi pensas, ho ve, mi estas meze en ĉambro de sukcesplenaj homoj!
Do kial mi ne demandu al ili kio helpis ilin sukcesi,
kaj diru tion al infanoj?
Do jen ni estas, post sep jaroj kaj 500 intervjuoj,
kaj mi diros al vi tion, kio vere kondukas al sukceso
kaj funkciigas TED-ulojn.
Kaj la unua afero estas pasio.
Freeman Thomas diras, "Mi estas pelata de mia pasio."
TED-uloj laboras pro amo, ne por la mono.
Carol Coletta diras, "Mi pagus iun por fari tion kion mi faras."
Kaj la interesa afero estas,
se vi laboras pro amo, la mono venas kiel ajn.
Laboro! Rupert Murdoch diris al mi, "Estas simple laborego.
Nenio venas facile. Sed mi vere amuziĝas."
Ĉu li amuziĝas? Rupert? Jes!
TED-uloj amuziĝas laborante. Kaj ili laboregas.
Mi pensis, ili ne estas laboremuloj, sed laboramantoj.
Bone! Alex Garden diras, "Por esti sukcesplena vi komencu pri io
kaj fariĝu simple bonega je tio."
Ne estas magio, estas praktiko, praktiko, praktiko.
Kaj estas fokuso. Normal Jewison diris al mi,
"Mi pensas ke rilatas tute al fokusado de si al unu afero"
Kaj puŝi! David Gallo diras, "Puŝu vin.
Fizike, mense, vi puŝu, puŝu, puŝu."
Vi devas vin puŝi tra sinĝeno kaj sindubo.
Goldie Hawn diras, "Mi ĉiam dubis pri mi.
Mi ne sufiĉe bonis, mi ne sufiĉe inteligentis.
Mi ne pensis ke mi sukcesus."
Nu, ne ĉiam simplas puŝi vin,
kaj tial inventiĝis patrinoj. (Rido)
Frank Gehry -- Frank Gehry diris al mi,
"Mia patrino puŝis min."
Servi! Sherwin Nuland diras, "Estis privilegio servi kiel kuracisto."
Nu multaj infanoj diras min ke ili volas esti milionuloj.
Kaj la unua afero kiun mi diras al ili estas,
"Bone, nu vi ne povas servi vin mem,
vi devas servi aliajn per io valora.
Ĉar tiel homoj vere riĉiĝas."
Ideoj. TED-ulo Bill Gates diras, "Mi havis ideon --
fondi la unuan mikro-komputilan programarkompanion."
Mi dirus ke estas sufiĉe bona ideo.
Kaj ne estas magio en la kreemo por ekhavi ideojn,
estas simple farado de vere simplaj aferoj.
Kaj mi donas multan pruvon.
Persisto. Joe Kraus diras,
"Persisto estas kialo numero unu por nia sukceso."
Vi devas persisti en fiaskoj. Vi devas persisti en aĉaĵoj (krap).
Kio kompreneble signifas "Kritiko, retiro, aĉuloj kaj premo"
(Rido)
Do la granda -- la respondo al la demando simplas:
Pagu 4000 dolarojn kaj venu al TED.
Aŭ se vi ne sukcesas je tio, faru la ok aferojn -- kaj fidu min,
tio estas la ok grandaj aferoj kiuj kondukas al sukceso.
Dankon TED-uloj por ĉiuj viaj intervjuoj!
﻿Hodiaŭ mi havas nur unu peton.
Ne diru al mi, ke mi estas normala.
Kaj nun, lasu min prezenti miajn fratojn.
Remi, 22-jara, estas altstatura
kaj tre bela. Li ne parolas,
sed ja komunikas ĝojon per maniero
pri kio kelkaj el la plej elokventaj homoj nur revas.
Remi ja scias kio estas amo.
Li dividas ĝin senkondiĉe, ĉiacirkunstance.
Li ne avaras pri ĝi. Li ne vidas haŭtkoloron,
prifajfas religiajn malsamecojn, kaj imagu:
li neniam diris mensogon.
Kiam li kantas kantojn el nia infanaĝo,
provante eldiri vortojn, kiujn eĉ mi forgesis,
li memorigas al mi iun gravaĵon:
tre malmulte oni konas la cerbon, kaj ĉio
kio restas por malkovri prie estas sendube mirinda.
Samuel, 16-jara, ankaŭ altstatura kaj belega,
havas memoron nekredeble akran
kvankam tre elekteman.
Li ne memoras, ĉu li ŝtelis mian ĉokoladplaton,
sed scias kiam oni aperigis ĉiun kanton en mia iPod,
konversaciojn inter ni kiam li estis 4-jara,
kiam li pisis ĉe miaj brakoj
dum la unua elsendo de la Teletubbies,
kaj la naskiĝtagon de Lady Gaga.
Ili ŝajnas ja eksterordinaraj, ĉu ne?
Ve, la plejmulto ne konsentas prie.
Fakte, ĉar iliaj mensoj ne akordas
kun la normaleco trudita de la socio,
oni ofte ignoras kaj miskomprenas ilin.
Sed tio, kio kuraĝigis min kaj spronis
mian rezolutecon
estas ke malgraŭ ĉio,
malgraŭ, ke oni ne vidas ilin kiel ordinaruloj,
nur unu aĵo tio povas signifi:
ja eksterordinaraj ili estas --
aŭtismaj kaj eksterordinaraj.
Se vi ne klare konas la vorton "aŭtismo",
temas pri komplika psika perturbo,
kiu inhibas socian komunikadon,
lernadon kaj foje korpan lertecon.
Ĝi manifestiĝas malsame ĉe ĉiu individuo,
kaj pro tio, Remi tiom malsamas ritate al Sam.
Tramonde, ĉiu 20 minutojn oni diagnozas ĉe iu
aŭtismon, kaj kvankam ĝi estas unu el la plej rapide
kreskantaj perturboj de la disvolviĝo tutmonde,
oni konas nek ĝian kaŭzon nek ĝian kuracmetodon.
Mi ne memoras kiam mi ekrenkontis aŭtismon,
sed ne povas memori tagon sen ĝia ĉeesto.
Nur trijara mi estis kiam alvenis mia frato,
kaj ege entuziasmis min
trovi novan estaĵon en mia vivo.
Post kelkaj monatoj,
mi komprenis, ke li estas malsama.
Li ade kriegis.
Li ne volis ludi, kiel la aliaj beboj,
fakte, li ne ŝajnis
tre interesita pri mi ĉiumaniere.
Remi vivis en mondo propra, kie li regis
per siaj propraj reguloj,
kaj ĉerpis plezuron en ĉiajn ajn detaletojn,
kiel envicigi ludilaŭtojn ĉirkaŭ la ĉambro
kaj kontempli la lavmaŝinon
kaj manĝi ĉiun ajn, kiu aperis intertempe.
Maljuniĝante, li fariĝis eĉ pli distinga,
kaj la malsamecoj fariĝis pli kaj pli evidentaj.
Sed malgraŭ la ekkoleregoj kaj frustroj
kaj la konstanta hiperagemeco
vidiĝis io vere senkompara:
pura kaj naiva eco, knabo kiu vidas la mondon
sen antaŭjuĝo, kaj neniam mensogas.
Eksterordinare.
Mi ne povas nei, ke nia familio
spertis malfacilaĵojn, momentojn,
kiam mi deziris, ke ili estu ĝuste kiel mi.
Sed pensante pri tio, kion ili lernigis min
pri individueco, kaj komunikado, kaj amo,
mi konstatas, ke kelkajn aferojn
mi ne interŝanĝus kontraŭ normaleco.
Normaleco ignoras la belecon,
kiun senkompareco donas,
kaj esti malsame ne signifas esti mise.
Oni povas pravi ja malsammaniere.
Kaj se io estas komprenigenda al Remi
kaj al Sam
kaj al vi,
ĝi estas, ke normaleco ne nepras.
Oni povas estis ja eksterordinara.
Aŭtismaj aŭ ne,
niaj propraj ecoj --
Naturo dotis ĉiun el ni! Ni ĉiuj dividas ian doton,
kaj sincere, la strebado al normaleco
estas envere forigo de ebleco. La ebleco
esti eksterordinare, progresi, ŝanĝi
vanuas ekde oni provas estis kiel ĉiuj.
Mi petas vin -- ne diru, ke mi normalas.
Dankon. (Aplaŭdoj)
(Aplaŭdoj)
Bonvole, ĉiu el vi pensu
pri via plej grava persona celo.
Vere -- vi povas preni unu sekundon. Oni devas senti tion por lerni ĝin.
Prenu kelkajn sekundojn kaj pensu pri via plej granda celo, okej?
Imagu decidi ĝuste nun, ke
vi estas plenumonta tion.
Imagu rakonti al iu, kiun vi renkontis hodiaŭ, kion vi estas faronta.
Imagu ties gratulojn
kaj ties altan estimon pri vi.
Ĉu ne estas agrable anonci ĝin laŭte?
Ĉu oni ne sentas sin jam unu paŝon pli proksime,
kvazaŭ ĝi jam fariĝis parto de via identeco?
Nu, malbona novaĵo: vi devus teni vian buŝon fermita,
ĉar tiu agrabla sento
nun igos malpli probabla vian sukceson.
Ripetitaj psikologiaj testoj pruvis, ke
rakonti al iu vian celon
igas ĝin malpli probable.
Kiam vi havas celon,
kelkaj paŝoj necesas, iom da laboro,
por atingi ĝin.
Ideale, vi devus ne esti kontenta antaŭ la efektivigo de la laboro.
Sed kiam vi rakontas vian celon al iu, kiu aprobas ĝin,
psikologoj diras, ke estiĝas tio, kion ili nomas "socia realeco".
La menso estas kvazaŭ trompata senti, ke tio jam estas farita.
Kaj tiam, ĉar vi jam sentis tiun kontenton,
vi fariĝas malpli instigata fari
la efektivan pezan laboron, kiu necesas. (Ridoj)
Do tio iras kontraŭ la konvencia saĝeco,
laŭ kiu ni devus rakonti al niaj amikoj niajn celojn, ĉu? --
por teni niajn promesojn.
Nu, ni rigardu la pruvon.
1926, Kurt Lewin, fondinto de la socia psikologio,
nomis tion "anstataŭigo".
1933, Vera Mahler trovis, ke
kiam io estas rekonata de aliaj, ĝi fariĝas reala en la menso.
1982, Peter Gollwitzer verkis libron pri tio
kaj en 2009,
li faris novajn testojn kiuj estas publikigitaj.
Estis pli-malpli jene:
163 homoj tra kvar apartaj testoj --
ĉiu skribis sian personan celon.
Tiam la duono anoncis sian engaĝiĝon al la ĉambro,
kaj la alia duono, ne.
Tiam ĉiu ricevis 45 minutojn da laboro
kiu kondukus ilin rekte al siaj respektivaj celoj,
sed ili estis informitaj, ke ili povus halti en kiu ajn momento.
Nu, tiuj, kiuj konservis siajn buŝojn fermitaj
laboris la plenajn 45 minutojn, averaĝe,
kaj kiam pridemanditaj poste,
ili diris, ke restas longan laŭirendan vojon por atingi sian celon.
Sed tiu, kiuj anoncis la celon
forlasis post nur 33 minutoj, averaĝe,
kaj kiam pridemanditaj poste,
ili diris, ke ili sentis sin multe pli proksimaj al la atingo de la celo.
Do, se tio estas vera,
kion ni povas fari?
Bone, vi povus rezisti la tenton
anonci vian celon.
Vi povas prokrasti la rekompencon
kiun la socia rekono alportas
kaj vi povas kompreni, ke via menso
prenas la parolon por la ago.
Sed se vi bezonas paroli pri io,
vi povas aserti ĝin laŭ maniero
kiu donas al vi nenian kontenton,
kiel: "Mi vere volas kuri en tiu maratono,
do mi bezonas trejniĝi kvin fojojn en la semajno
kaj ŝotu mian postaĵon, se ne, ĉu bone?"
Do, gespektantoj, la venontan fojon kiam vi sentos tenton rakonti vian celon,
kion vi diros? (silento)
Ekzakte, tre bone.
(Aplaŭdoj)
Mi estas ĉi tie hodiaŭ por dividi kun vi
eksterordinaran vojaĝon --
fakte eksterordinare rekompencantan vojaĝon --
kiu kondukis min
al trejnado de ratoj
por savi homajn vivojn
per malkovro de kontraŭpersonaj minoj
kaj tuberkulozo.
En mia junaĝo mi havis du pasiojn.
Unu el ambaŭ estis pasio por ronĝuloj.
Mi havis ĉiajn ratojn,
musojn, hamstrojn,
gerbilojn, sciurojn.
Nomu iujn ajn, mi bredis ilin, kaj mi vendis ilin al dorlotbestejoj.
(Ridado)
Mi ankaŭ havis pasion por Afriko.
Pasigante mian junaĝon en multkultura medio,
ni havis afrikajn studentojn hejme,
kaj mi eksciis pri iliaj rakontoj,
tiel malsamaj fonoj,
dependeco de importita scipovo,
varoj, servoj,
gajega kultura diverseco.
Afriko vere fascinis min.
Mi fariĝis industria inĝeniero --
inĝeniero pri produktevoluigo --
kaj mi koncentriĝis pri konvenaj malkovraj teknologioj,
fakte la unuaj taŭgaj teknikoj
por evolulandoj.
Mi eklaboris en la industrio,
sed mi ne vere feliĉis per kontribuo
al materialon konsumanta socio
per ekstraktado
kaj fabrikado.
Mi forlasis mian laboron por koncentriĝi pri la vera monda problemo:
kontraŭpersonaj minoj.
Mi parolas nun pri 1995.
Princino Diana televide anoncas,
ke kontraŭpersonaj minoj estigas strukturan malhelpon
al iu ajn evoluo, kio fakte veras.
Tiom longe, ke tiuj aĵoj kuŝas tie,
aŭ ke estas suspekto pri kontraŭpersonaj minoj,
vi ne povas vere eniri en la kampon.
Fakte okazis tutmonda pledo
produkti novajn detektilojn
daŭrigeblajn en medioj,
kie ili necesas,
tio estas precipe en la evolulandoj.
Ni elektis ratojn.
Kial oni elektus ratojn?
Ĉar, ĉu ili ne estas fibestoj?
Nu, efektive ratoj estas --
male al tio, kion la plej multaj homoj opinias pri ili --
ratoj estas tre sociemaj bestoj.
Kaj jen nia produkto -- kion vi vidas ĉi tie.
Estas celo ie ĉi tie.
Vi vidas kunlaboranton, trejnitan afrikanon,
kun siaj ratoj antaŭ si,
kiuj efektive estas maldekstre kaj dekstre.
Jen la besto trovas minon.
Ĝi gratas sur la grundo.
Kaj la besto revenas por manĝa rekompenco.
Tre, tre simple.
Tre daŭrigeble en ĉi tiu medio.
Ĉi tie la besto ricevas sian manĝan rekompencon.
Kaj jen kiel tio funkcias.
Tre, tre simple.
Nun, kial oni uzas ratojn?
Ratoj estas uzitaj ekde la 50aj jaroj de la pasinta jarcento
en ĉiaj eksperimentoj.
Ratoj havas pli da genetika materialo
asignita al flaro
ol ajna alia mamula specio.
Ili estas ekstreme sentemaj pri odoro.
Cetere, ili havas la mekanismojn memori ĉiujn tiujn odorojn
kaj komuniki pri tio.
Kiel ni povas komuniki kun ratoj?
Nu, ni ne parolas rate,
sed ni uzas klakilon,
kiu estas normala metodo por trejnado de bestoj,
kiun vi vidas tie.
Klakilo, kiu estigas iun specialan sonon,
per kiu vi povas plifortigi apartajn kondutojn.
Unue ni asocias la klak-sonon kun manĝa rekompenco,
kiu konsistas el pistitaj banano kaj arakidoj en injektilo.
De kiam la besto scias, klako - manĝaĵo,
klako - manĝaĵo, klako - manĝaĵo --
do, ke klako signifas manĝaĵon --
ni metas ĝin en kaĝon kun truo,
kaj efektive la besto lernas
meti la nazon en la truon,
sub kiu troviĝas la celodoro,
kaj fari tion dum kvin sekundoj --
kvin sekundoj, tio estas longa por rato.
Kiam la besto scias tion, ni igas la taskon iom pli malfacila.
Ĝi lernas kiel trovi la celodoron
en kaĝo kun pluraj truoj, ĝis 10.
Tiam la besto lernas
esti kondukata per ŝnuro subĉiele
kaj trovi celojn.
En posta paŝo, la bestoj lernas
trovi verajn minojn en veraj minkampoj.
Oni ekzamenas kaj akreditas ilin
laŭ internaciaj minforprenaj normoj,
same kiel hundoj devas submetiĝi al testo.
Ĉi tio konsistas el 400 kvadratmetroj.
Estas kelkaj minoj
lokitaj hazarde.
Kaj la teamo de trejnisto kaj ties rato
devas trovi ĉiujn celojn.
Se la besto sukcese faras tion, ĝi akiras licencon
kaj iĝas akreditita besto
uzebla en la kampo --
same kiel hundoj, parenteze.
Eble kun unu eta diferenco:
ni povas trejni ratojn por kvinono de la prezo
de trejnado de senminiga hundo.
Jen nia teamo en Mozambiko.
Unu tanzania trejnisto,
kiu transdonas la kompetentojn
al tiuj tri mozambikaj lernantoj.
Vi devus vidi la fieron en la okuloj de tiuj homoj.
Ili havas kapablon,
kiu igas ilin multe malpli dependaj
de fremda helpo.
Cetere, kun tiu malgranda teamo
oni kompreneble bezonas la pezajn veturilojn
kaj la permanajn senminigistojn por plutraktado.
Sed per tiu malgranda investo en ratan kapablon,
ni montris en Mozambiko,
ke ni povas redukti la koston por unu kvadratmetro
ĝis al 60 procentoj
de tio kio estas aktuale normala --
du dolaroj por kvadratmetro, ni faras ĝin por 1,18
kaj ni povas ankoraŭ malplialtigi tiun prezon.
Se ni produktas grandskale.
Se oni povas venigi pli da ratoj,
oni povas efektive eĉ plialtigi la produktadon.
Ni havas demonstraciejon en Mozambiko.
11 afrikaj registaroj
vidis, ke ili povas fariĝi malpli dependaj
per tiu tekniko.
Ili subskribis la pakton por paco
kaj traktaton en la regiono de Grandaj Lagoj.
Kaj ili aprobas, ke heroaj ratoj
forigos la kontraŭpersonajn minojn de iliaj komunaj landlimoj.
Sed permesu al mi konduki vin al tute alia problemo.
Estis proksimume 6000 homoj pasintjare,
kiuj paŝis sur kontraŭpersonan minon,
sed tutmonde pasintjare
preskaŭ 1,9 milionoj da homoj mortis pro tuberkulozo
kiel unua kaŭzo de infekto.
Precipe en Afriko,
kie tuberkulozo kaj aidoso estas forte interligitaj,
ekzistas grandega ofta problemo.
Mikroskopio, la norma procedo de la monda sanorganizo,
atingis 40 ĝis 60 procentojn de fidindeco.
En Tanzanio -- la nombroj ne mensogas --
45 procentoj de homoj -- tuberkulozo-pacientoj --
estas diagnozataj kun tuberkulozo antaŭ ol ili mortas.
Tio signifas, ke, se vi havas tuberkulozon,
vi havas pli da ŝancoj ne esti trovata,
sed mortos pro kromaj infektoj sekve de tuberkulozo ktp.
Kaj se vi ja estas trovita
tre frue, diagnozita frue,
kuracado povas komenciĝi.
Kaj ankaŭ por HIV-pozitivuloj, estas sencoplene.
Oni povas efektive sanigi tuberkulozon,
eĉ ĉe HIV-pozitivuloj.
Nu, en nia komuna lingvo, la nederlanda,
la nomo por tuberkulozo
estas "tering",
kiu etimologie
rilatas al la odoro de gudro.
Jam la antikvaj ĉinoj
kaj la greko Hipokrato
efektive publikigis,
dokumentite, ke TB povas esti diagnozata
surbaze de vaporaĵoj
eliĝantaj el pacientoj.
Kion ni do faris, estas ke ni kolektis iujn specimenojn --
nur por elprovi --
de malsanulejoj,
trejnis ratojn pri ili
kaj kontrolis, ĉu tio funkcias,
kaj miris, nu,
ke ni povas atingi 89-procentan sentemon,
86-procentan specifecon
uzante plurajn laŭvicajn ratojn.
Jen kiel ĝi funkcias.
Kaj vere, ĉi tio estas taŭga tekniko.
Ni parolas pri eksplodiloj, tuberkulozo,
sed vi povas imagi,
ke vi povas efektive meti ion ajn tien.
Kiel oni do laboras?
Oni havas kasedon kun 10 specimenoj.
Oni metas tiujn 10 specimenojn kune en la kaĝon.
Besto bezonas nur du centonojn de sekundo
por distingi la odoron, tio do iras ekstreme rapide.
Tie ĉi ĝi estas jam ĉe la tria specimeno.
Ĉi tiu estas pozitiva specimeno.
Ĝi ricevas klak-sonon kaj venas por la manĝa rekompenco.
Kaj tiel farante ni povas tre rapide
akiri duavican opinion
por scii, kiuj pacientoj estas pozitivaj,
kaj kiuj estas negativaj.
Nur kiel indiko,
dum mikroskopistoj povas procezi
40 specimenojn tage,
rato povas procezi
la saman kvanton da specimenoj
en nur sep minutoj.
Kaĝo, kia ĉi tiu --
(Aplaŭdo)
Kaĝo, kia ĉi tiu -- kondiĉe, ke vi havas ratojn, .
kaj ni aktuale havas
25 prituberkulozajn ratojn --
kaĝo, kia ĉi tiu, funkcianta tuttage,
povas procezi 1680 specimenojn.
Vi povas imagi la potencialajn pluajn aplikojn --
ekologia serĉo
de poluaĵoj en grundoj,
doganaj aplikoj,
malkaŝo de kontraŭleĝaj varoj en ujoj kaj tiel plu.
Sed ni unue koncentriĝu pri tuberkulozo.
Mi volas koncize prilumi,
ke la bluaj stangoj
estas la rezultoj de mikroskopio
ĉe la kvin kuracistejoj en Dar es Salaam
kun loĝantaro de 500 000 homoj,
el kiuj 15 000 anonciĝis por testiĝi.
Mikroskopio por 1800 pacientoj.
Kaj nur prezentante la specimenojn refoje al la ratoj
kaj reirigante tiujn rezultojn
ni povis plialtigi la indicojn de malkovro
per pli ol 30 procentoj.
Tra la tuta pasinta jaro --
depende de la intertempoj kiujn oni prenas --
ni konstante plialtigis
la indicojn de malkovritaj kazoj
en kvin malsanulejoj en Dar es Salaam
per 30 ĝis 40 procentoj.
Tio ja estas vere konsiderinda.
Sciante, ke paciento ne trovita de iu per mikroskopio
infektas ĝis 15 homojn --
sanaj homoj -- ĉiujare,
vi povas esti certa,
ke ni savis multajn vivojn.
Nu, fakte niaj herooj, la ratoj, savis multajn vivojn.
La sekvenda vojo por ni
nun estas normigi ĉi tiun teknikon.
Kaj estas simplaj aĵoj,
kia ekzemple instalo de eta lasero en la flartruon,
kie la besto devas resti kvin sekundojn.
Do por normigi ĉi tion.
Ankaŭ, por normigi la buletojn,
la manĝajn rekompencojn,
kaj duonaŭtomatigi ĉi tiujn
por reprodukti tion multe pli grandskale
kaj efiki al la vivo de multe pli da homoj.
Konklude, venos ankaŭ aliaj aplikoj estonte.
Jen unua prototipo
de nia fotista rato,
kiu estas rato kun rata tornistro
kun fotilo, kiu povas iri sub rubon
por trovi viktimojn
post tertremo kaj simila katastrofo.
Ĉi tio estas en prototipa stadio.
Ni ankoraŭ ne havas tian funkciantan sistemon.
Por konkludi mi ŝatus fakte diri,
ke vi eble pensas, ke en ĉi tiuj projektoj temas pri ratoj,
sed fine temas pri homoj.
Temas pri povigado de vundeblaj komunumoj
por pritrakti malfacilajn, multekostajn
kaj danĝerajn homhelpajn malkaŝtaskojn,
kaj fari tion per loka rimedo --
abunde havebla.
Io tute malsama
estas daŭre defii la percepton
de la rimedoj ĉirkaŭantaj onin,
ĉu ili estas ekologiaj,
teknikaj, bestaj, aŭ homaj.
Kaj respekteme harmonii kun ili
por stimuli daŭrigeblan laboron.
Koran dankon.
(Aplaŭdo)
Mi ĝojas esti ĉe TED ĉi tie .
Nu, mi kredas ke iuj prezentoj
povus esti tro malfacilaj por mia eta kapo
sed la plej mirigaj konceptoj
estas tiuj, kiuj situas sub miaj piedoj.
Tiuj etaj aferoj en la vivo
kiujn ni foje forgesas,
kiel polenado, kiun ni trovas tro evidenta.
Kaj oni ne povas rakonti la historion de polenantoj --
abeloj, vespertoj, kolibroj, papilioj --
sen rakonti la historion de la inventado de la floroj
kaj kiel tiuj kune evoluis
dum 50 milionoj da jaroj.
Mi filmis florojn akcele
dum 24 horoj tage, sep tagojn en semajno,
dum pli ol 35 jaroj.
Spekti ilin moviĝantaj
estas danco, kiu neniam tedos min.
Ĝi plenigas min je miro kaj malfermas mian koron.
Beleco kaj seksallogo, mi kredas,
estas la ilo de la Naturo por pretervivi,
ĉar ni protektos tion al kio ni enamiĝas.
Ilia interrilato
estas amhistorio kiu nutras la Teron.
Ĝi memorigas nin ke ni estas parto de la naturo,
kaj ke ni ne estas apartaj de ĝi.
Kiam mi aŭdis pri la malaperantaj abeloj, la tn. Koloni-Kolapsa Perturbo,
tio instigis min por ekagi.
Ni dependas de polenantoj
por pli ol triono de la fruktoj kaj legomoj, kiujn ni manĝas.
Kaj multaj sciencistoj kredas
ke tiu problemo estas la plej grava kiun la homaro alfrontas.
Estas kiel kanario en karbominejo.
Se ili malaperas, tiam ankaŭ ni.
Ĝi memorigas al ni ke ni estas parto de la naturo
kaj ke ni zorgu pri ĝi.
Tio, kio instigis min filmi ilian konduton
estis io kion mi demandis al miaj sciencaj konsilantoj:
Kio motivigas polenantojn?
Nu, ilia respondo estis:
"Temas pri risko kaj kompenso."
Kiel ege scivolema infano, mi diris: "Kial tio?"
Kaj ili diris: "Nu, ĉar ili volas pretervivi."
Mi plu, "Kial?"
"Nu, por reproduktiĝi."
"Nu, kial?"
Kaj mi kredis ke ili diros: "Nu, temas ĉiel pri sekso."
Kaj Chip Taylor, nia papilifakula moŝto,
respondis, "Nenio restas eterne.
Ĉio en la universo foruziĝas."
Kaj tio frapegis min.
Ĉar mi ekkonsciis
ke la naturo inventis reproduktiĝon
kiel meĥanismon por daŭrigi la vivon,
kiel vivoforton kiu pasis rekte tra nin
kaj faras nin ĉenero en la evoluo de la vivo.
Rare vidita de la nuda okulo,
ĉi tiu krucvojo
inter la mondo de la bestoj kaj de la plantoj
estas vere magia momento.
Ĝi estas la mistika momento
kiam la vivo mem sin regeneras
ree kaj ree.
Jen iom da nektaro el mia filmo.
Mi esperas ke vi trinkos, tvitos
kaj plantos kelkajn semojn
por polenigi vian ĝardenon.
Kaj ĉiam kaptu iom la tempon por flari florojn
kaj lasu ilin plenigi vin je beleco,
kaj remalkovru tiun sencon pri magio.
Jen kelkaj bildoj el la filmo
(Muziko)
(Aplaŭdoj)
Dankon.
Dankegon.
(Aplaŭdoj)
Dankon.
(Aplaŭdoj)
Ja kuracisto mi estas, sed devojigis min scienca esploro,
kaj mi fariĝis epidemiologisto.
Neniu vere scias, kio estas epidemiologio
– la scienco, kiu permesas certi
ĉu io estas sanfavora aŭ malsalubra.
Sed ĝian kernan koncepton oni komprenas
ekzemple, dank'al absurdegaj fraptitoloj tiaj,
kelkaj el multego.
Tiuj devenas de la Daily Mail. En ĉiu lando troviĝas ĵurnalo tia,
kies strangega filozofa projekto
konsistas en la klasifikado de ĉiaj senvivaĵoj
en kancerkaŭzantaj kaj -preventantaj.
Jen kelkaj lastatempe malkovritaj kaŭzoj laŭ ĝi:
eksedziĝo, Vifio, tuatelaĵoj kaj kafo.
Kaj jen kelkaj antaŭmalhelpantoj:
krustoj, ruĝa kapsiko, glicirizo kaj kafo.
La kontraŭdiro falas en la okulojn:
en ambaŭ kategorioj troviĝas kafo.
Legante plu, oni komprenas, ke eble
subkaŝas sin iaj societaj antaŭjuĝoj ĉi tie:
mastrumado mamkanceron forigas ĉe virinoj,
sed butikumi impotentigas virojn…
Do ni ja devas konsideri zorge
la esplorojn cititajn tiukaze.
Mi esperas montri,
ke ekzameni la ruzajn asertojn
kaj la «pruvojn» ilin subtenantajn
ne estas harfendi.
Ĝi ne nur utilas por la societo
sed ankaŭ rolas
kiel klarigilo altvalora.
Ĉar vera scienco strebas antaŭ ĉio
juĝi kritike la pruvojn sur kiuj baziĝas opinioj,
kiel oni vidas en akademiaj eldonaĵoj
kaj sciencaj prelegoj.
Kiam postdoktoriĝa studento prezentas rezultojn
oni provas detrui lin per demandoj.
Kaj neniu protestas, tutmale. Similas al
interkonsentita intelekta sadomasoĥista ludo.
Mi volas montri la ĉefaĵojn,
ĉiujn ĉefajn ecojn
de mia fako: la medicino
bazita sur sciencaj pruvoj.
Mi parolos pri tiuj ecoj
kaj demonstros kiel ili funkcias,
ekskluzive per ekzemploj de oftegaj eraroj.
Komencu ni per la plejsupre malimpona pruvospeco:
aŭtoritato.
Sciencistoj prifajfas la literojn, kiuj sekvas ies nomon.
Nur gravas la motivoj, kiuj pelas kredi.
Kiel scii, ĉu io estas
favora aŭ ne?
Ni fajfas pri aŭtoritato ankaŭ pro tio,
ke ĝi estas tre facile simulita.
Jen iu D-ro Gillian McKeith, Ph.D.
– laŭ ŝia vera titolo, Gillian McKeith.
(Ridoj)
Denove, en ĉiu lando troviĝas iu simila.
Ŝi estas nia pridieta guruino.
Dum ŝiaj kvin ĉeftempaj televidaj programeroj,
ŝi disdonas ĉiajn ekstravagancajn prisanajn konsilojn.
Nu, envere ŝi sekvis nur neakreditan perpoŝtan kurson
de iu usona diplomfabriko.
Ŝi fanfaronas pri sia akredita aparteno
al la Usona Asocio de Prinutradaj Konsilistoj
– impone, ĉu ne?
Oni ekhavas tiun atestilon, ktp.
Nu, jen tiu de Hetti, mia forpasinta katino. Aĉa besto…
Simple vizitu la retpaĝaron, plenigu la aliĝilon,
pagu USD 60, kaj vi ricevos la saman poŝte.
Ne nur pro tio ni opinias tiun virinon idiota.
Ŝi ankaŭ stultaĵojn elbuŝigas:
oni manĝu multon da malhelverda foliaro,
ĉar ĝi enhavas multon da klorofilo, kiu oksigenigas la sangon.
El via mezlerneja biologikurso, vi sendube memoras,
ke klorofilo kaj kloroplastoj
produktas oksigenon nur sub sunlumo,
kaj niaj intestoj mallumas kiel karbominejo.
Sekve, ni bezonas veran sciencon, veran pruvojn.
«Ruĝa vino helpas preventi mamkanceron»,
anoncas la Daily Telegraph de U.R.
«Unu glaso da ruĝa vino ĉiutage povus evitigi mamkanceron.»
Mi legis la raporton, kaj temas
pri vera scienca esploro.
Ĝi priskribas la ŝanĝojn kaŭzitajn al iu enzimo
kiam oni deponas ĥemiaĵon ekstraktitan de ruĝvinbera haŭto
sur kancerĉeloj
en glasplateto, ie en iu laboratorio.
Interesega ideo por scienca esploro,
sed por diri kiaj estas
la individuaj ŝancoj eviti mamkanceron
dank'al ruĝa vino,
ĝi senvaloregas.
Fakte, la riskoj pri mamkancero
iom altiĝas
proporcie al la kvanto da alkoholo trinkita.
Ni do bezonas esplorojn pri homaj organismoj.
Jen alia ekzemplo, el la plej elstara
brituja eksperto prinutrada, laŭ la Daily Mirror,
nia dua plej populara ĵurnalo.
«Aŭstralia esploro de 2001
malkovris, ke olivoleo konsumita kun fruktoj, legomoj
kaj legumenoj mezureble preventas haŭtfaltiĝon.»
Oni poste konkludas:
«Manĝu olivoleon kaj legomojn por malpli da haŭtfaltiĝoj».
Helpeme, oni diras kie trovi la raporton.
Mi do legis ĝin, kaj konstatis, ke temas pri observada esploro.
Kompreneble, neniu reiris
en la 1930-aj
ŝteli infanojn el akuŝejo,
nutrigi unu duonon el ili per fruktoj, legomoj kaj olivoleo,
doni al la alia duono krakmanĝaĵon,
kaj mezuri kiom da haŭtfaltoj jarojn poste.
Vi devas taksi viajn kobajojn tiel kiel ili estas ĝuste nun.
Nu, vi kompreneble malkovros,
ke tiuj kiuj konsumas legomojn kaj olivoleon
havas ja malpli da faltoj, ne dank'al tio, kion ili konsumas,
sed pro tio, ke ili estas anomalaj, nenormalaj.
Ili similas vin; ili ĉeestas prelegojn kiel miaj.
Ili estas rafinitaj, bonhavaj, probable ne laboras ekstere
nek manlaboras. Ili posedas
pli bonan socian reton, kaj probable ne fumas.
Pro ĉiaj sociaj, politikaj
kaj kulturaj motivoj interrilataj,
ili probable havas malpli da faltoj.
Ne necese sinsekvas tio de legomoj aŭ olivoleo.
(Ridoj)
Pro tio, ideale, vi bezonas provojn.
Ĉiuj pensas bone kompreni kio estas provo. Jen malnovega koncepto.
La unua mencio pri ĝi troviĝas en la Biblio: Danielo 1:12.
Simplega afero: prenu aron da homoj, duonigu ĝin,
traktu iamaniere unu duonon, kaj malsame la alian,
kaj iom pli poste, rekunigu viajn kobajojn
por konstati kiel fartas ili.
Jen ekzemplo de provo,
eble la plej priraportita fare de la britaj
novaĵkomunikiloj dum la lasta jardeko:
la provo pri fiŝoleaj kapsuloj.
Estis kredate, ke tiuj kapsuloj plibonigas la enlernejajn poentojn
kaj sintenon de ordinaraj geknaboj.
Sciencistoj anoncis: «Ni ĵus finis teston.
Ĉiuj antaŭaj estis pozitivaj, kaj certe, tiu ĉi ankaŭ estos».
Paroloj tiaj devus ĉiam estigi grandan malfidon.
Se oni jam konas la rezultojn de sia provo, oni devus ne starigi ĝin.
Aŭ ĝi estas fifiksita dekomence, aŭ oni havas
jam tiom da donitaĵoj, ke ne plu necesas hazarde elekti subjektojn.
Jen tion, kion la sciencistoj intencis fari:
kunigi 3000 geinfanojn
kaj doni al ili tiujn egajn fiŝoleajn kapsulojn,
ses ĉiutage,
kaj unu jaron poste, kompari
iliajn ekzamenajn rezultojn
kun la rezultoj antaŭviditaj
sen prenado de kapsuloj.
Ĉu iuj el vi rimarkas ian mankon en tiu procezo?
La profesoroj pri metodologio
de klinikaj provoj, silentu!
Ja mankas kontrolgrupo. Nenia kontrolgrupo…
Nu, kia ĵargonaĵo…
fakte, teknika vorto ĝi estas.
Oni englutigis la kapsulojn al la geknaboj, kaj konstatis pliboniĝon.
Dank'al kio alia, se ne la kapsuloj? Nu,
iIli maljuniĝis. Oni disvolviĝas kreskante.
Kaj kompreneble, ankaŭ gravas la placebo-efiko,
unu el la plej fascinaj fenomenoj de la tuta medicino.
Temas pri pli ol nura sintena pliboniĝo aŭ forigo de doloro post preno de pilolo.
Temas pri kredoj kaj esperoj,
pri la kultura senco de kuracado.
Kaj tion demonstris arego da fascinaj studadoj
komparantaj unu placebon al alia.
Ni scias, ekzemple, ke du sukerpiloloj ĉiutage
pli efikas kontraŭ gastraj ulceroj, ol nur unu.
Du ĉiutage pli efikas,
ol unu ĉiutage.
Ja ridinda, eĉ ŝoka rezulto, sed tamen vera.
Tri apartaj studadoj pri tri apartaj dolortipoj montris,
ke salakva injekto pli efikas kontraŭ doloro,
ol sukerpilolo, la preno de senefika ŝajnmedikamento,
ne ĉar la injektoj aŭ piloloj iel efikas al la korpo,
sed pro tio ke injekto ŝajnas multe pli impona afero.
Kaj ĉar ni scias, ke niaj kredoj kaj esperoj
estas manipuleblaj,
ni faras testojn
en kiuj komparado al placebo eblas
– en kiuj duono de la subjektoj ricevas veran kuracadon
dum la alia duono ricevas placebon.
Tamen, ne sufiĉas.
Tio, kion ni ĵus vidis estas ekzemploj pri la simplegaj manieroj
per kiuj ĵurnalistoj, vendistaĉoj de manĝadsuplementoj
kaj naturkuracistoj
distordas pruvojn propracele.
Sed vere fascinas min,
ke la farmacia industrio
uzas la samajn ruzojn,
aŭ variantojn iom pli rafinitajn,
por distordi la pruvojn montritajn al kuracistoj kaj pacientoj,
kaj uzatajn de ni por gravegaj decidoj.
Do, unue, komparoj kun placebo.
Ĉiuj kredas scii, ke provo devus konsisti el
komparo de la nova medikamento kun placebo.
Fakte, en multaj situacioj, tio eraras,
ĉar ofte jam ekzistas bonega kuracado plene havebla,
do kial demandi ĉu la nova alternativa kuracado
estas pli efika ol nenio?
Preferinde estus certiĝi, ke ĝi pli efikas, ol la havebla.
Malgraŭ ĉio, oni ree vidas testojn
pri alplaceba komparado.
Oni povas eĉ aprobigi medikamenton por merkatigo
nur montrante, ke ĝi efikas pli ol nenio,
informo senutila por kuracisto kiel mi, kiam endas fari decidon.
Sed oni povas fifiksi donitaĵojn ja plurmaniere.
Interalie, oni povas kompari
novan medikamenton
al absoluta sentaŭgaĵo.
Oni povas doni nesufiĉan dozon de la konkuranta
medikamento, por ke ĝi malefiku.
Aŭ doni dozojn tro altajn, por ke la pacientoj
ricevu kromefikojn kaŭze de ĝi.
Ekzakte kiel okazis rilate
al antipsikoziloj kontraŭ skizofrenio.
Antaŭ 20 jaroj, oni kreis novan tipon de antipsikoziloj,
kiuj teorie devus kaŭzi malpli da kromefikoj.
Oni komencis fari testojn, kiuj komparis la novajn
medikamentojn al la antaŭaj,
sed la ĉi-lastajn oni donis je ridinde tro altaj dozoj
– po 20 ml da haloperidol ĉiutage.
Sensurprize, altaj dozoj
signifas pli da kromefikoj,
kaj la konkuranta medikamento sekve ŝajnas supera.
Antaŭ dek jaroj, tiu situacio ripetiĝis kiam estingiĝis
la kopirajto de Risperidone, unua reprezentanto de nova generacio
de antipsikoziloj, kaj finfine eblis fabriki kopiojn.
Ĉiuj deziris montri, ke ties nova medikamento pliefikas ol Risperidone,
kaj oni estigis aron da testoj komparantaj la novajn medikamentojn
al ok miligramoj de Risperidone ĉiutage
– dozo nek sensenca, nek kontraŭleĝa,
sed ja tre proksima al la supera limo.
Tiakondiĉe, kial ne ŝajnus pli bonaj la novaj?
Denove sensurprize, la testoj
financitaj de la industrio
donas rezultojn kvaroble pli pozitivaj,
ol tiuj de sendepende financitaj provoj.
La problemo (ja granda) estas,
(Ridoj)
ke kiam oni studas la metodojn
uzitajn en industrifinancitaj testoj,
oni konstatas, ke ili vere superas
tiujn de la sendependaj provoj.
Malgraŭ tio, la industrio ĉiam akiras la planitajn rezultojn.
Kiel do povas esti?
Kiel klarigi tiun strangan fenomenon?
La respondo estas,
ke la negativaj donitaĵoj vaporiĝas.
Oni kaŝas ilin al la kuracistoj kaj pacientoj.
Jen la plej grava aspekto de la situacio.
Ĝi situas ĉe la pinto de la pruvpiramido.
Ni bezonas vidi la tutan donitaĵaron pri specifa kuracado
por juĝi ĉu ĝi estas efika aŭ ne.
Per du apartaj manieroj oni povas scii
ĉu parto de la donitaĵaro vaporiĝis:
per statistikoj, aŭ per faktaroj.
Mi persone preferas statistikojn, kaj do komencas per ili.
Jen «funela kurbo».
Grafikaĵoj tiaj estas elstara ilo por malkovri
ĉu etaj negativaj provoj vaporiĝis, mistere malaperis.
Tiu estas grafikaĵo pri ĉiuj provoj
faritaj rilate al specifa kuracado.
Ĉe la supro de la grafikaĵo,
en kiu ĉiu punkto reprezentas provon,
troviĝas la plej grandaj testoj, tiuj kiuj enhavas malpli da eraroj,
kaj, sekve, malpli da hazardaj false pozitivaj aŭ negativaj rezultoj.
Kiel vi konstatas, ili ariĝas.
La grandaj provoj estas pli proksimaj al la vero.
Pli malsupre, ĉe la malsupro mem
kaj ĉi-flanke, troviĝas la false negativaj rezultoj,
kaj tie, la false pozitivaj rezultoj.
Per grafikaĵoj similaj, oni povas vidi
ajnan biason, ajnan misteran malaperon
de malgrandaj negativaj provoj.
Ĉi tie, la malgrandaj negativaj provoj,
kiuj devus troviĝi malsupre, vaporiĝis.
Jen grafikaĵo montranta la ekziston de biaso
en studadoj pri biaso:
laŭ mi, jen la plej amuza ŝerco
de la tuta repertuaro epidemiologia.
Jen por la statistikoj, sed kion diri
pri la faktoj?
Nu, ili estas hororaj, ja hororaj.
Jen medikamento nomata Reboxetine.
Mi mem preskribis ĝin al miaj pacientoj.
Mi estas obsede skrupula kuracisto.
Mi faras ĉiujn eblajn penojn por legi kaj kompreni la koncernajn dokumentojn.
Kompreneble, mi legis ankaŭ pri tiu medikamento.
Ĉiuj testoj estis pozitivaj, taŭge efektivigitaj.
Bedaŭrinde, poste riveliĝis
ke parton de la testaro oni ne publikigis.
Pliprecize, 76 elcentoj
de la testoj pri tiu medikamento
oni ne konigis al kuracistoj kaj pacientoj.
Jen pripensindaĵo…
Se mi ludas je dorso kaj fronto kun monero
cent fojojn kaj rajtigas min kaŝi
la dorsajn rezultojn,
ĉu ne ŝajnos kvazaŭ
mi havas dufrontan moneron?
Forigante duonon de la donitaĵoj,
oni neniel povos konigi la veran efikon de tiuj medikamentoj.
Ne temas pri apartaj cirkonstancoj.
Pli-malpli duono de la donitaĵoj pri antideprimiloj restis nepublikitaj,
sed la afero estas eĉ pli malbona.
Nordic Cochrane Group provis havigi al si la donitaĵojn pri tio
por bone aprezi la situacion.
Ĝi estas internacia senprofitcela gruparo,
kiu revizias ĉiujn primedicinajn donitaĵojn iam kreitajn.
Kaj ĝi bezonas disponi je la testaj donitaĵoj.
Bedaŭrinde, la kompanioj rifuzis,
kaj ankaŭ la Eŭropa Primedikamenta Agentejo,
dum tri jaroj.
Tiu problemo momente restas sensolva.
Kaj por montri kiom grava ĝi estas – jen Tamiflu,
por kiu registaroj tra la mondo
elspezis miliardojn kaj miliardojn,
laŭ la promeso, ke ĝi povus helpi
malpliigi la kvanton.
de progripaj komplikaĵoj.
Ni jam havas donitaĵojn montrantajn,
ke ĝi malplilongigas la daŭron de la gripo je kelkaj horoj.
Sed estas indiferente al mi, kaj al ĉiuj registaroj.
Mi bedaŭras, ke vi estas gripa – ja terura sperto
– sed ni ne intencas elspezi miliardojn
por provi malplilongigi viajn simptomojn
je duontago.
Ni preskribas kaj stokas tiajn medikamentojn por urĝaĵoj,
pensante ke ili malpliigos la nombron de komplikaĵoj,
t.e. de pneŭmonioj, sekve, de mortoj.
Cochrane Group pri kontaĝaj malsanoj, el Italujo,
de jaroj provas ekhavi
de la fabrikantoj donitaĵojn en uzebla formo
por findecidi ĉu la medikamento
efikas aŭ ne, kaj ĝi ne povas
ricevi tiun informon.
Sendube, jen la plej grava
etika problemo, kiun la medecino
devas alfronti hodiaŭ.
Ni ne povas findecidi
pro manko de informo.
Tion dirinte, ŝajnas iom malfacile
eltrovi ian pozitivan konkludon.
Tamen, mi tion povus diri:
laŭ mi la sunlumo
estas la plej efika profilaktiko
Ĉio, kion mi rakontis okazas malkaŝe,
ŝirmata nur
de miasmo malkuraĝiganta.
Konsiderante la problemojn spertitajn de la scienco,
unu el la plej utilaj farotaĵoj
estas levi la kovrilon
de la skatolo, ĵeti rigardon enen, kaj eĉ
aŭdaci enigi la manon. Koran dankon.
(Aplaŭdoj)
Niaj aĵoj
havas plejsupran econ –
ili vivas pli longe, ol ni.
Ni mortas, ili postvivas;
nur unu vivon ni havas, ili – multajn,
kaj en ĉiu vivo, ili povas preni 
malsamajn signifojn.
Do, dum ni restas kun ununura biografio,
ili ĝuas multajn.
Ĉi-matene, mi volas paroli
pri la vivo, la biografio – fakte, biografioj –
de specifa aĵo,
aĵo rimarkinda.
Mi konsentas:
ĝi neniel aspektas impona.
Pli-malpli rugbepilko-dimensia,
ĝi estas el argilo,
cilindroforma,
kaj oni kovris ĝin
per eteta skribaĵo
antaŭ ol sunumi ĝin.
Videble,
ĝi estas iom difektita.
Nu, sensurprize:
ĝi estas 2500-jara,
kaj oni elterigis ĝin
en 1879.
Hodiaŭ, tamen,
ĝi estas, miaopinie,
grava rolulo
en la Mezorienta politika areno.
Ĝi entenas
fascinajn rakontojn,
kiuj estas tute ne finitaj ankoraŭ.
Ĉio komencas
kun la Irano-Irako milito
kaj la eventaro,
kiu kulminis
je la invado de Irako
fare de fremda armeo,
la forigo de despoto
kaj tuja ŝanĝo de reĝimo.
Kaj elektu ni
el tiu eventaro epizodon,
kiun la plejparto el vi sendube konas:
la festeno de Belŝacaro
– jes, mi elvokas la Irano-Irako militon
de 539 anE.
La simileco
inter la okazintaĵoj
de 539 anE kaj 2003
estas surprizega.
Jen la pentraĵo fare de Rembranto,
hodiaŭ en la Nacia Galerio en Londono,
bildiganta la tekston de la profeto Danielo,
en la hebreaj sanktaj skribaĵoj.
Vi ĉiuj pli-malpli konas la rakonton.
Belŝacaro estas la filo de Nebukadnecaro,
konkerinto de Israelo, kiu prirabis Jerusalemon,
ekkaptis la popolon
kaj perforte forkondukis ĝin al Babilono.
Kaj ne nur la popolon, sed ankaŭ la templan vazaron.
Li disrabis, profanis la templon,
kaj portis la grandajn orajn vazojn
de la jerusalema templo al Babilono.
Belŝacaro, lia filo,
decidas okazigi festenon.
Por igi la aferon eĉ pli amuza,
li aldonas iom da sakrilegio
kaj venigas la templan vazaron.
Jam li militas kontraŭ Irano,
kontraŭ la reĝo de Persujo.
Tiunokte, laŭ Danielo,
ĉe la kulmino de la festo,
ekaperas mano, kiu skribas sur la muro:
«Vi estas pesita sur pesilo kaj trovita tro malpeza.
Via regno estas dividita
kaj donita al la Medoj kaj Persoj».
Precize tiun nokton,
Ciro, reĝo de Persujo, eniras Babilonon
kaj la reĝimo de Belŝacaro disfalas.
Kompreneble, estas granda momento
en la historio
de la juda popolo,
bildveka rakonto, kiun ni ĉiuj konas.
«La skribaĵo sur la muro»
estas ofta esprimo en la angla.
Sed la sekvaĵo
estas rimarkinda,
kaj ĝi rilatas
al nia cilindro.
Ciro, reĝo de Persujo,
eniris Babilonon senbatale.
La granda babilona imperio,
kiu etendiĝis de centra suda Irako
ĝis la Mediteraneo,
nun apartenas al li.
Kaj Ciro publikigas deklaron.
Jen tio, kio estas tiu cilindro,
la deklaro fare de la Dio-gvidita estro,
kiu renversis irakan desposton
por liberigi la popolon.
Per pompa babilonan
– ĝi estas skribita en la babilona –
li diras: «Mi estas Ciro, reĝo de la universo,
la granda reĝo, la potenca reĝo,
estro de Babilono, reĝo de la kvar anguloj de la mondo».
Troigi oni ne timas, kiel vi konstatas.
Eble estas la unua
gazetara komunikaĵo
fare de venkinta armeo
kiun oni malkovris.
Faris ĝin, kiel ni vidos,
tre lertaj konsilistoj pri publikaj rilatoj.
La troigo, tiam, ne vere suprizas.
Kaj kion intencas fari la potenca reĝo,
estro de la kvar anguloj de la mondo?
Konkerinte Babilonon, li intencas
tuj liberigi la popolojn
kaptitajn kaj sklavigitajn
de Babilono
– de Nebukadnecaro kaj Belŝacaro.
Li lasos ilin reiri iliajn hejmlandojn.
Eĉ pli grave,
li lasos ilin repreni
la diojn, statuojn
kaj templajn vazarojn
konfiskitajn.
Ĉiu popolo subpremita kaj ekzilita
povas retrovi sian hejmlandon
kaj kunporti siajn diojn.
Ĉiu povos restarigi siajn altarojn
kaj adori siajn diojn
propramaniere, propralande.
Tio estas la dekreto,
la provo,
ke la Judoj,
post ekzilo al Babilono
kaj jaroj pasigitaj borde de la babilonaj riveroj,
priplorantaj la treamatan Jerusalemon,
ricevis la permeson reiri al la hejmlando.
Ili estas permesitaj reiri al Jerusalemo
kaj restrarigi la templon.
Tio estas grava dokumento
por la historio de la Judoj.
La Kroniklo kaj la Libro de Ezra, en la hebreaj skribaĵoj,
rakontas ĉion triumftone.
Jen la juda versio
de la sama rakonto:
«Tiele diras Ciro, reĝo de Persujo:
Ĉiujn regnojn de la tero donis al mi la Eternulo, 
Dio de la ĉielo,
kaj Li komisiis al mi
konstrui al Li domon en Jerusalemo,
Kiu inter vi estas el Lia tuta popolo,
kun tiu estu lia Dio;
kaj li iru en Jerusalemon».
«Li iru» – aaleh.
La centra elemento, denove,
de la temo de reveno,
grava parto
de la vivo de judaismo.
Kiel vi scias, la reveno de la ekzilo,
la dua templo,
refasonis judaismon,
kaj tiun ŝanĝon,
tiun grandan historian momenton,
ebligis Ciro, reĝo de Persujo,
kiel diras la hebreaj pergamenoj
kaj la babilona argilo.
Du grandaj tekstoj,
sed kion diri pri la politika situacio?
Tiupunkte okazis
fundamenta ŝanĝo en la historio de Mezoriento.
La irana imperio, tiuj de la Medoj kaj de la Persoj,
unuigitaj sub Ciro,
fariĝis la unua granda imperio tutmonda.
Ciro alvenas en la 530-aj anE.
Kiam lia filo, Dario, sekvas lin,
la tutan Orientan Mediteraneon
regas la Persoj.
Tiu imperio estas fakte
la Mezoriento tiel, kiel ni konas ĝin,
kaj ĝi formas la Mezoriento tiel, 
kiel ĝi estas hodiaŭ.
Ĝi estis la plej granda imperio konita ĝis tiam.
Eĉ pli grave:
ĝi estis la unua
grandskala plurkultura,
plurfida ŝtato.
Endis regi ĝin ja novmaniere,
en diversaj lingvoj. La fakto,
ke oni tion skribis en la babilona estas signifoplena.
Endis agnoski la diversajn popolojn,
kutimojn, religiojn kaj fidojn.
Ĉion tion ĉi Ciro respektas.
Li kreas modelon
pri regado de granda societo
plurnacia, plurfida kaj plurkultura.
Kaj rezultas imperio,
kiu inkludas la regionojn sur la ekrano,
kaj kiu spertis 200 jarojn da stabileco
antaŭ ol, Aleksandro detruis ĝin.
Ĝi postlasis revon pri unuiĝinta Mezoriento,
kie diversfidaj popoloj
povas vivi kune.
La helenaj invadoj ĉesigis tion.
Kompreneble, Aleksandro ne povis estigi registraron
kaj lia imperio dispeciĝis.
Tamen, tio, kion prezentis
Ciro supervivis.
La helena historiisto Ksenofono
verkis «Ciropedia»-n,
en kiu li deklaras Ciron saĝa estro.
Por la eŭropa kulturo venonttempa,
Ciro restas modelo.
Jen 16-jarcenta bildo
montranta kiel admiro pri li
estis disvastita.
La libro de Ksenofono pri Ciro
kaj la regado de bunta societo
estis unu el la gravaj verkoj,
kiuj inspiris la Patroj
de la usona revolucio.
Jefferson admiris la reĝon;
ties idealoj
klare respondis al tiuj de la 18-a jarcento
pri religia toleremo
en nova ŝtato.
Dume, en Babilono,
la situacio ne tre bonas.
Post Aleksandro kaj la aliaj imperioj,
Babilono dekadencas, ruiniĝas
kaj ĉia ajn spuro de la granda imperio malaperas
– ĝis 1879,
kiam fosesplorada kampanjo
de la Brituja Muzeo malkovras la cilindron.
Nun, nova historio malfermiĝas por ĝi.
Ĝi fariĝas argumento
en grava mez-19-a jarcenta debato:
Ĉu estas fidindaj la Sanktaj Skribaĵoj?
La revenon de la Judoj
kaj la dekreton de Ciro oni konis
nur per la hebreaj skribaĵoj.
Ne ekzistis alia pruvo.
Nu, ekaperas la cilindro,
kiu estigas grandan entuziasmon
ĉe tiuj, kiuj kredis la skribaĵojn,
sed kies fido estis ŝanceligita
de evoluado kaj geologio.
Jen estis pruvaĵo
pri la historia vereco de la Biblio.
Granda 19-a jarcenta momento.
Tamen, ne tiom klara estas ĉio.
La faktoj ja veras
– estu laŭdata arkeologio –
sed sia interpretado iom pli malsimplas,
ĉar la cilindro kaj la hebrea Biblio
malakordas per grava detalo.
La babilona cilindro
estis verkita de pastroj
de la granda dio babilona, Marduk.
Sensurprize, ili rakontas
kiel ĉio elvenas el dekreto de Marduk.
«Marduk, ni scias, vokis Ciron per lia nomo.»
Marduk prenas Ciron je la mano,
ordonas lin gvidi sian popolon
kaj donas al li la regadon de Babilono.
Marduk diras al Ciro,
ke li agu noble
kaj liberigu la kaptitajn.
Tial ni ĉiuj devas esti dankemaj
al Marduk kaj adori lin.
La hebreaj verkistoj
de la Malnova Testamento,
denove sensurprize,
vidas la aferon malsame.
Laŭ ili, tute neeblas,
ke Marduk estu la fonto de eventoj tiaj.
Nur povas esti Jehovo.
Kaj do, en Isaako
ni povas legi mirindajn tekstojn
pri la agoj ne de Marduk
sed de la Dio de Israelo,
la Dio de Israelo,
kiu ankaŭ vokas Ciron
per lia nomo,
prenas lin je la mano,
kaj igas lin gvidi sian popolon.
Estas rimarkinda ekzemplo
de alproprigo,
fare de du malsamaj sacerdotaroj,
de sama evento.
Ni scias, ke Dio
estas kutime favora al grandaj batalionoj.
Sed la demando estas: pri kia Dio temas?
Estiĝas granda debato
en la 19-a jarcento,
kiam oni ekkonscias, ke la hebreaj skribaĵoj
apartenas al multe pli ampleksa religia mondo.
Klarege,
la cilindro estas pli antikva, ol la teksto de Isaako.
Tamen, Jehovo uzas vortojn
tre similajn
al tiuj de Marduk.
Kaj iel, oni sentas, ke Isaako konscias pri tio,
ĉar li diras
(nu, Dio mem diras, kompreneble):
«Mi vokis vin laŭ via nomo,
kvankam vi Min ne konis.»
Oni kvazaŭ agnoskas,
ke Ciro sekvas la ordonojn de Jehovo
sen koni lin. Sed Ciro estus
egale konsternita ekscii, ke li sekvas
la ordonojn de Marduk,
ĉar Ciro estas bona Irano,
kies diaro estas tute aparta,
kaj neniun el tiuj dioj la tekstoj mencias.
(Ridoj)
Okazas tio en 1879.
Antaŭenigu ni
ĝis 1917,
kiam la cilindro eniras malsaman mondon,
tiun de la politiko
de moderna mondo,
kun la Balfour-a Deklaracio,
la jaro kiam la nova imperia potenco 
en Mezoriento, Britujo,
decidas estigi
judan hejman nacion,
kaj ebligi Judojn
reveni hejmlanden.
Laŭdega estas
la reago de la orienteŭropaj Judoj.
Tra Orienta Eŭropo,
Judoj elmontras bildojn de Ciro
kaj de Georgo la Kvina
flankalflanke
– la du grandaj ŝtatestroj,
kiuj ebligis la revenon al Israelo.
Tiam revenas la cilindro je la publika vido,
kaj ĝian tekston oni faras demonstracio
de la fakto, ke ĉio kio estas okazonta
post la fino de la mondmilito en 1918
sinsekvas el dia intenco.
Vi ĉiuj scias, kio okazis finfine:
la kreado de la Ŝtato de Israel kaj,
post 50 jaroj, fine de la 60-aj,
la konkludo de la rolo de Britujo kiel imperia potenco.
Tiam, vivon plian komencas la cilindro.
La regionon, decidas Usono kaj la U.R.,
oni devas ŝirmi kontraŭ komunismo,
kaj la potenco kreota tiucele
estos Irano, kaj la Ŝaho.
La Ŝaho sekve elpensas iranan historion,
aŭ revenon al ĝi,
kiu lokigas lin ĉe la centro de granda tradicio,
kaj li stampigas monerojn
montrantajn sin mem
kun la Cira cilindro.
Kiam li starigas siajn grandiozajn 
solenaĵojn en Persepoliso,
li venigas la cilindron,
pruntedonitan de la Brituja Muzeo.
Ĝi iras al Teherano kaj estas parto 
de la pompaj ceremonioj
pri la Pahlavia dinastio.
La cira cilindro kiel garantianto de la Ŝaho.
Dek jarojn pli poste, nova historiero ekas:
la irana revolucio de 1979.
Islamisma revolucio – for Ciro,
tiu historio ne plu interesas nin;
ni interesiĝas pri islamisma Irano –
ĝis Irako, la nova superpotenco,
kiu, laŭ ĉiuj, devas regi la regionon,
atakas.
Nova Irako-Irano milito, do.
Tiam iĝas gravege por la Iranoj
rememori ilian gloran pasintecon,
kiam ili luktis kontraŭ Irako
kaj venkis.
Ili bezonas simbolon,
kiu kunigos ĉiujn Iranojn
islamanojn, kristanojn,
mazdaanojn, judojn –
religiemaj aŭ ne.
La plej taŭga emblemo estas Ciro.
Do kadre de la kunagado kaj kunlaboro
de la Brituja Muzeo kaj la Nacia Muzeo en Teherano
Irano demandas pruntedone
nur unu aĵon.
Estas la ununura aĵo, kiun ĝi volas.
Ĝi volas pruntepreni la ciran cilindron.
Pasintjare,
la cira cilindro iris Teheranon
duan fojon.
Oni vidas ĝin prezentitan, metitan en ĝia montrujo
de la direktoro de la Nacia Muzeo de Teherano,
unu el la multnombraj virinoj en altnivelaj 
oficoj en Irano,
S-rino Ardakani.
Estis pompa evento.
Jen la alia flanko de la sama foto.
En Teherano,
inter unu kaj du milionoj da homoj
vidas ĝin en nur kelkaj monatoj,
preter kia ajn popularega ekspoziciado
en Okcidento.
Kaj ĝi fariĝas temo de debatego
pri la signifo de la cilindro, kaj de Ciro,
sed precipe, de Ciro prezentata de la cilindro
– la defendanto de la hejmlando,
la ĉampiono, kompreneble, de iraneco
kaj de ĉiuj iranaj popoloj,
tolerema pri ĉiuj fidoj.
En la nuntempa Irano,
mazdaanoj kaj kristanoj havas garantiitajn seĝojn
en la irana parlamento, granda nacia prifierindaĵo.
Por vidi tiun aĵon,
miloj da iranaj Judoj
iras Teheranon.
Ĝi fariĝas grava emblemo,
grava debattemo
pri tio, kio estas Irano en- kaj eksterlande.
Ĉu ĝi devas esti plu la defendanto de la subpremitaj?
Ĉu ĝi liberigos la popolojn
sklavigitajn kaj ekzilitajn de tiranoj?
Ebriiga nacieca retoriko,
kaj oni uzis ĝin plene
en pompa spektaklo
substrekanta la revenon de la cilindro.
Vi povas vidi tiun ŝveligitan version de ĝi sursceneje,
akompanitan de gravuloj de la irana historio,
venitaj por preni sian lokon
en la nacia heredaĵo.
Ĝi estis teatraĵo prezentita
de la prezidento mem.
Por mi,
akompani tiun aĵon al Irano,
havi la eblon fari tion,
signifis povi partopreni
eksterordinaran debaton
kondukitan de la plej altaj niveloj
pri tio, kio estas Irano,
kiom da malsamaj Iranoj kunekzistas,
kaj kiel la diversaj historioj iranaj
povus fasoni la hodiaŭan mondon.
Tiu debato plu daŭras,
kaj certe daŭros longe,
ĉar tiu aĵo
estas unu el la grandaj deklaroj
pri homaj aspiroj.
Ĝi staras flankalflanke kun la Usona Konstitucio.
Pri veraj liberoj, ĝi certe signifas pli,
ol la Magna Carta.
Tiu dokumento povas havi tiom da signifoj,
por Irano kaj la regiono.
Repliko de ĝi
estos ĉe la Unuiĝintaj Nacioj
en Novjorko, tiun aŭtunon, kaj ĉeestos
la gravajn debatojn
pri la estonteco de Mezoriento.
Mi ŝatus konkludi demandante vin
kia estos la venonta rakonto
en kiu tiu aĵo ludos rolon?
Ĝi estos ĉe la kerno, sendube,
de multaj pli da mezorientaj eventoj.
Kaj kia mezorienta evento,
kia monda evento,
devus laŭ vi
speguli tion,
kio esprimas tiu cilindro?
La rajton de popoloj
vivi kune en la sama ŝtato,
kun malsamaj fidoj, en libera etoso
– Mezoriento, mondo,
en kiu religio ne estas fonto de disiĝo
aŭ debatoj.
En la nuna Mezoriento,
kiel vi scias, la debatoj estas akraj.
Tamen mi pensas,
ke eble la plej potenca kaj saĝa voĉo de ĉiuj
estas la voĉo
de tiu muta aĵo,
la cira cilindro.
Dankon.
(Aplaŭdoj)
Interese, Charles Darwin
naskiĝis kiel viro kun tre hele pigmentita haŭto,
en meze-ĝis-malhele pigmentita mondo.
Dum sia vivo-daŭro,
Darwin havis grandan privilegion.
Li vivis en sufiĉe bonhava hejmo.
Li estis edukita de tre subtenemaj kaj interesataj gepatroj.
Kaj kiam li estis dudekkelkjara
li enŝipiĝis por rimarkinda vojaĝo en la ŝipo "The Beagle".
Kaj dum tiu vojaĝo
li vidis rimarkindajn aĵojn.
Grandegan diversecon de plantaĵoj kaj bestoj kaj homoj.
Kaj la observoj, kiujn li faris
dum tiu epopea vojaĝo
estis fine kompilitaj
en lian mirindan libron, "La Origino de Specioj",
publikigita antaŭ 150 jaroj.
Nu, kio estas tiel interesa
kaj iasence kio estas iom malbonfama
pri "La Origino de Specioj"
estas tio, ke nur unu el ĝiaj linioj
temas pri la homa evoluo.
"La origino kaj historio de la homo
estos lumigita".
Nur post multe,
multe da tempo
Darwin fakte parolis
kaj skribis pri homoj.
Nu, en siaj jaroj da
vojaĝado en "The Beagle"
kaj aŭskultante la raportojn
de esploristoj kaj natursciencistoj,
li sciis, ke haŭtkoloro
estas unu el la plej gravaj manieroj
laŭ kiuj la homoj varias.
Kaj li estis iom interesata en la tipoj de haŭtkoloro.
Li sciis, ke malhele pigmentitaj homoj
troviĝas proksime de la ekvatoro.
Hele pigmentitaj homoj, kiel li mem,
estis trovataj proksime de la polusoj.
Do kion li faris el ĉio ĉi?
Bone, li skribis nenion pri ĝi en "La Origino de Specioj".
Sed multe pli poste, en 1871,
li havis ion por diri pri tio.
Kaj estas tre kurioze. Li diris
"El inter ĉiuj diferencoj inter homaj rasoj,
la haŭtkoloro estas la plej evidenta
kaj unu el la plej bone markitaj."
Kaj li plu diris
"Tiuj diferencoj ne koincidas
kun korespondaj diferencoj en la klimato."
Nu, li vojaĝis ĉien.
Li vidis homojn de malsamaj koloroj
vivantajn en malsamaj lokoj.
Kaj eĉ tiel li forpuŝis la ideon
ke la homa haŭtpigmento
rilatas al la klimato.
Se nur Darwin vivus nuntempe.
Se nur Darwin havus NASA-n.
Nu, unu el la mirindaj aferoj, kiujn NASA faras
estas la lanĉo de diversaj satelitoj,
kiuj detektas ĉiujn specojn de interesaj aferoj pri nia medio.
Kaj jam de multaj jardekoj
ekzistas serio de TOMS-satelitoj
kiuj kolektis datumojn pri radiado de la Tera surfaco.
La datumoj de satelito TOMS 7, tie ĉi prezentataj,
montras la averaĝan jaran
transviolan radiadon en la Tera surfaco.
Nu la vere intensaj rozkoloraj kaj ruĝaj areoj
estas tiuj partoj de la mondo, kiuj ricevas la plej altajn kvantojn
da transviola radiado (ultraviola, UV) dum la jaro.
La laŭgrade pli malvarmaj koloroj,
bluaj, verdaj, flavaj kaj fine grizaj,
indikas areojn de multe pli malalta transviola radiado.
Kio estas signifoplena por la historio de la homa haŭtpigmento
estas kiom multe el la Norda Hemisfero
estas en tiuj hele grizaj zonoj.
Tio havas gigantajn sekvojn por nia kompreno
pri la evoluado de la homa haŭtpigmento.
Kaj kion Darwin ne povis rimarki,
aŭ eble li ne volis rimarki tiutempe,
estas la esenca rilato
inter la intenseco de transviola radiado
kaj la haŭtpigmento.
Kaj ke haŭtpigmento mem
estis rezulto de evoluo.
Kaj tial kiam ni rigardas mapon de haŭtkoloro
kaj antaŭvidatan haŭtkoloron kiel ni konas ĝin nun,
ni vidas belan varion
de la plej malhelaj haŭtpigmentoj ĉe la Ekvatoro
ĝis la plej helaj proksimiĝante al la polusoj.
Kio estas tre, tre grava tie ĉi
estas tio, ke la plej fruaj homoj
evoluis en medioj kun alta transviola radiado
en ekvatora Afriko.
La plej antikvaj membroj de nia linio,
la genro Homo, estis malhele pigmentitaj.
Kaj ni ĉiuj kundividas tiun nekredeblan heredaĵon
esti en la komenco
malhele pigmentitaj,
antaŭ inter du milionoj ĝis unu kaj duona miliono da jaroj.
Nu, kio okazis en nia historio?
Ni unue rigardu la rilaton inter
transviola radiado kaj la tersurfaco.
En tiuj fruaj tempoj de nia evoluado,
rigardante al la Ekvatoro,
ni estis bombarditaj de altaj nivelaj de transviola radiado.
La transviola radiado C, la plej energia speco,
estis kaŝita de la Tera atmosfero.
Sed la radiadoj UV-B kaj UV-A
aparte venis libere.
Okazas ke UV-B estas nekredeble grava.
Ĝi estas tre detrua.
Sed ĝi ankaŭ katalizas la produktadon de vitamino D en la haŭto.
Vitamino D estas molekulo tre multe bezonata
por niaj fortaj ostoj, la sano de nia imuna sistemo,
kaj multegaj aliaj gravaj funkcioj en niaj korpoj.
Do, vivante en la Ekvatoro, ni ekhavis
amason da transviola radiado
kaj la melanino,
tiu mirinda, kompleksa, antikva polimera
komponaĵo de nia haŭto,
servis kiel grandioza natura sunkremo.
Tiu polimero estas mirinda
ĉar ĝi ĉeestas en tiel multaj malsamaj organismoj.
Melanino, en siaj diversaj formoj, probable estas sur la Tero
de unu miliardo da jaroj.
Kaj ĝi estis kunvokita denove kaj denove
por la evoluado, kiel ofte okazas.
Kial ŝanĝi, se ĝi funkcias?
Tial melanino estis kunvokita, en nia linio,
kaj specife en nia plej fruaj antaŭuloj
evoluantaj en Afriko,
por esti natura sunkremo.
En kiu ĝi ŝirmis la korpon
kontraŭ la degenerado de transviola radiado,
la detruo aŭ damaĝo de DNA
kaj la rompiĝo de tre grava molekulo nomata folato,
kiu helpas en la intensifo de la ĉela produktado,
kaj reproduktado en la korpo.
Do estas mirinde. Ni disvolvis tiun tre protektan,
mirindan kovraĵon el melanino.
Sed tiam ni translokiĝis.
Kaj homoj disiĝis ne unu fojon, sed du fojojn.
Grandaj translokiĝoj, ekster nia ekvatora patrujo,
el Afriko en aliajn partojn de la malnova mondo,
kaj pli freŝe, en la Novan Mondon.
Kiam homoj moviĝis al tiuj latitudoj,
kion ili alfrontis?
La kondiĉoj estis signife pli malvarmaj,
sed ankaŭ estis malpli severaj
rilate al la transviola nivelo.
Do se ni estas ie en la Norda Hemisfero,
rigardu al tio, kio okazas al la transviola radiado.
Ni plu ricevas dozon da UV-A.
Sed la tuta UV-B
aŭ preskaŭ la tuto,
disipiĝas tra la denseco de nia atmosfero.
En la vintro, kiam vi skias en la Alpoj,
vi povas sperti transviolan radiadon.
Sed ĝi estas nur UV-A,
kaj signifoplene, tiu UV-A
ne havas la kapablon produkti vitaminon D en via haŭto.
Do homoj loĝantaj en nordhemisferaj medioj
malhavis la kapablon
fari vitaminon D en sia haŭto la plej grandan parton de la jaro.
Tio havis gigantajn konsekvencojn
por la evoluado de la homa haŭtpigmento.
Ĉar kio okazis, por garantii la sanon kaj bonfarton,
tiuj homaj linioj
kiuj disiĝis en la Nordan Hemisferon,
perdis sian haŭtpigmenton.
Estis natura selektado
al la evoluo de hele pigmentita haŭto.
En tio ni komencas vidi la evoluadon
de la bela sepia ĉielarko
kiu nun karakterizas la tutan homaron.
Hele pigmentita haŭto disvolviĝis ne nur unu fojon,
nek nur du fojojn, sed probable tri fojojn.
Ne nur en modernaj homoj,
sed en unu el niaj malproksimaj nerilataj prauloj,
la neandertaloj.
Rimarkinda, rimarkinda atesto
pri la forto de evoluado.
Homoj moviĝadas jam delonge.
Kaj simple en la lastaj 5 mil jaroj
pli kaj pli, laŭ pli kaj pli grandaj distancoj.
Jen nur kelkaj el la plej grandaj homaj movoj,
volontaj movoj, en la lastaj 5 mil jaroj.
Rigardu kelkajn el la ĉefaj latitudaj transiroj.
Homoj el areoj kun alta transviola radiado
irantaj al regionoj kun malalta radiado kaj male.
Kaj ne ĉiuj ĉi moviĝoj estis volontaj.
Inter 1520 kaj 1867
12 kaj duona milionoj da homoj
estis movitaj el regionoj kun alta radiado
al regionoj kun malalta radiado,
kadre de la transoceana sklavtrafiko.
Nun tio havis ĉiajn insidajn sociajn konsekvencojn.
Sed ĝi ankaŭ havis nocajn
konsekvencojn al la sano de la homoj.
Kaj do? Ni moviĝadis.
Ni estas tiel lertaj, ke ni povas superi ĉiujn ĉi
ŝajnajn biologiajn barojn.
Nu, ofte ni estas senkonsciaj
pri la fakto, ke ni vivas
en medioj en kiuj nia haŭto
estas esence malmulte adaptita.
Kelkaj el ni kun hele pigmentita haŭto
vivas en regionoj kun alta transviola radiado.
Kelkaj el ni kun malhele pigmentita haŭto
vivas en regionoj kun malalta transviola radiado.
Tio havas grandegajn konsekvencojn por nia sano.
Ni devas, se ni estas hele pigmentitaj,
esti zorgemaj pri la problemoj de haŭtkancero,
kaj la detruo de folato en niaj korpoj,
pro multe da suno.
Epidemiologoj kaj kuracistoj
tre diligente rakontis al ni
pri protektado de nia haŭto.
Pri kio ili ne estis tiel kompetentaj rilate instruadon de la homoj
estas la problemo de malhele pigmentitaj homoj
vivantaj en regionoj de alta latitudo
aŭ laborantaj interne de konstruaĵoj la tutan tempon.
Ĉar la problemo en tio estas same severa.
Sed ĝi estas pli sinistra.
Ĉar la deficito de vitamino D
pro manko de transviola radiado B,
estas tre grava problemo.
Deficito de vitamino D silente instaliĝas en la homoj
kaj kaŭzas ĉiajn sanproblemon al iliaj ostoj,
per laŭgrada malfortiĝo de iliaj imunosistemoj,
aŭ per la perdo de la imunaj funkcioj
kaj probable kelkajn problemojn
kun iliaj humoro kaj sano,
ilia mensa sano.
Tial ni havas, en haŭtpigmento,
unu el tiuj mirindaj produktoj de evoluo,
kiu ankoraŭ havas konsekvencojn por ni hodiaŭ.
Kaj la sociaj konsekvencoj,
kiel ni scias, estas nekredeble profundaj.
Ni vivas en mondo, en kiu ni
havas hele kaj malhele pigmentitajn homojn
vivantajn unu apud la alia.
Sed ofte alproksimigitaj unue
kiel rezulto de tre insidaj sociaj interrilatoj.
Do kiel ni povas superi tion?
Kiel ni povas ekkompreni ĝin?
Evoluo helpas nin.
200 jarojn post la naskiĝo de Darwin,
ni havas la unuan iom pigmentitan Prezidanton de Usono.
< aplaŭdoj >
Kiom mirinda estas tio?
< aplaŭdoj >
Tiu viro estas signifoplena pro tuta serio da kialoj.
Sed ni bezonas pensi kiel li estas komparebla
rilate sian pigmentadon, al aliaj homoj sur la Tero.
Li, kiel unu el multaj urbaj kaj miksitaj loĝantoj,
estas vere reprezenta
pri miksitaj gepatroj, pri miksita pigmentado.
Kaj li similas, tre proksime,
al homoj kun mezaj niveloj de pigmento
kiuj vivas en suda Afriko aŭ sudorienta Azio.
Tiuj homoj havas grandegan eblecon
bruniĝi, disvolvi pli da pigmento en sia haŭto,
kiel rezulto de elmetiĝo al la suno.
Ili ankaŭ riskas la deficiton de vitamino D,
se ili havas kabinetajn laborojn, kiel tiu ulo.
Do bondezirojn al li pri bona sano
kaj pri lia konsciiĝo pri sia propra haŭtpigmentado.
Nu, kio estas mirinda
pri la evoluo de la homa haŭtpigmento
kaj la fenomeno de pigmentado,
estas tio, ke ĝi elmontras
ĝi evidentigas la evoluon
per natura selektado
ĝuste en via korpo.
Kiam homoj demandas vin "Kiu estas la evidenteco pri evoluo?"
Vi ne bezonas pensi pri iuj ekzotikaj ekzemploj aŭ fosilioj.
Vi simple devas rigardi vian haŭton.
Darwin, mi kredas, estus tion ŝatinta,
eĉ se li evitis pritrakti la gravecon
de klimato en la evoluo de pigmentoj, dum sia propra vivo.
Mi pensas, ke se li estus povinta rigardi
la evidentecon, kiun ni havas nun, li estus tion kompreninta.
Li ŝatus ĝin.
Kaj ĉefe, li instruus ĝin.
Vi, vi povas instrui ĝin.
Vi povas tuŝi ĝin.
Vi povas kompreni ĝin.
Portu tion ekster tiun ĉi ĉambron.
Prenu vian haŭtkoloron
kaj celebru ĝin.
Disvastigu tion.
Vi havas la evoluon
de la historio de nia specio,
parton de ĝi, skribitan en via haŭto.
Komprenu ĝin. Aprezu ĝin. Celebru ĝin.
Antaŭen. Ĉu ĝi ne estas bela? Ĉu ĝi ne estas mirinda?
Vi estas rezultoj de evoluado.
Dankon.
< aplaŭdoj >
Bonan matenon. Kiel vi fartas? Bonega tago, ĉu ne?
"Ĉu mi kapablas tiel altnivele partopreni?" mi demandas min.
Fakte ne, mi tuj foriros. (ridoj)
Estis tri temoj, ĉu ne,
dum la konferenco, kiuj rilatas al
mia nuna prelego.
La unua estas la eksterordinara elmontriĝo de homa kreemo
en ĉiuj prezentaĵoj, kiujn ni spektis
kaj en ĉiuj homoj ĉi tie. Simple la diverseco
kaj la larĝeco imponas. La dua temo estas,
ke ni nun havas absolute nenian ideon pri la tuja estonteco,
pri tio, kio okazos poste;
tute mankas bildo pri tio.
Mi havas intereson pri edukado --
fakte, evidentiĝas al mi, ke ĉiu havas intereson pri edukado.
Ĉu ne vi? Al mi tio estas tre interesa.
Se, dum vesperfesto, vi diras,
ke vi laboras pri edukado --
fakte, oni ne ofte vesperumas, honeste, se oni laboras pri edukado.
(ridoj) Oni ne invitas nin.
Kaj oni neniam reinvitas nin, strange. Stranga afero.
Sed se, hazarde, vi vesperumas, kaj vi tion diras al iu...
iu demandis, "Kaj kion vi faras?"
kaj vi respondas, ke vi laboras pri edukado,
vi tuj rimarkas, ke la sango forfandas el ties vizaĝo. Tiu murmuras,
"Dio mia, kial mi? Dum mia ununura societumado de la semajno." (ridoj)
Sed se vi demandas pri ties edukado,
ili ekscitiĝas. Ĉar edukado estas afero,
kiu tre profunde gravas al multaj homoj, ĉu ne?
Samkiel religio, kaj mono, inter aliaj.
Mi havas grandan intereson pri edukado, kaj mi kredas, ke tio samas por ĉiuj.
Ĝi gravas al ni ĉiuj, ĉar supozeble
estas edukado, kiu gvidos nin en tiun estontecon,
kiun ni ne sukcesas antaŭkompreni.
Pensu pri tio: infanoj, kiuj komencas sian edukadon ĉijare
finos sian laboran vivon je la jaro 2065. Neniu havas ajnan ideon --
malgraŭ la parado de ekspertismo dum la kvar pasintaj tagoj --
kiel aspektos la mondo
eĉ post kvin jaroj. Sed oni tamen atendas,
ke ni iel utile eduku tiujn infanojn. Do la manko
de antaŭvidebleco estas eksterordinara.
Kaj la tria parto de tio estas,
ke ni ĉiuj tamen konsentas pri la
nekredeblaj talentoj, kiujn havas infanoj --
la kapablo imagi kaj kreadi novaĵojn. Pensu, ekzemple, pri Sirena hieraŭ;
nekredeble, ĉu ne, tio, kion ŝi faris?
Kaj jes, ŝi estas neordinara kazo, sed mi dirus,
ke ŝi ne estas unika kazo el la tuta infanaro.
Ŝi estas persono kun grandega sindediĉo,
kiu trovis sian talenton. Kaj mia konjekto estas,
ke ĉiu infano havas imponegajn talentojn.
Kaj ni plenmalŝparas ilin, vere senkompate.
Do mi volas prelegi pri edukado, kaj
mi volas prelegi pri kreemo. Mia konjekto estas,
ke kreemo nun estas tiel grava en edukado kiel legokapablo,
kaj ni traktu ĝin samstate.
(aplaŭdo) Dankon. Jen ĉio, dankon.
Ĝis revido. (ridoj) ... Do, restas 15 minutoj...
Nu, mi naskiĝis en -- ne. (ridoj)
Mi antaŭnelonge aŭdis bonegan rakonton -- mi ŝategas rakonti ĝin --
pri knabineto, kiu partoprenis desegnan lecionon. Ŝi estis sesjaraĝa,
kaj ŝi sidis, malantaŭe de la klaso, desegnante,
kaj la instruistino diris, ke tiu knabino apenaŭ iam ajn
atentis pri siaj kursoj, sed en tiu ĉi leciono, ŝi ja bone aŭskultis.
Interesiĝis la instruistino, kaj ŝi iris al la knabino
kaj demandis, "Kion vi desegnas?"
Kaj la knabino diris, "Mi faras bildon de Dio."
Kaj la instruistino diris, "Sed neniu scias kiel aspektas Dio."
Kaj la knabino diris, "Oni scios post kelkaj minutoj."
(Ridoj)
Kiam mia filo estis kvarjaraĝa en Anglio --
fakte, li estis kvar jaraĝa ĉie, mi devus diri. (ridoj)
Strikte, mi diru, ke kien ajn li vojaĝis, li estas kvarjaraĝa je tiu jaro.
Li partoprenis en kristnaska teatraĵeto.
Ĉu vi memoras pri la historio? Ĝi estis tre fama,
vere famega. Mel Gibson faris la sekvan filmon.
Eble vi vidis ĝin: "Kristo, Parto Dua". Sed mia filo Ĝejmz rolis kiel Jozefo,
kio tre plaĉis al ni.
Ni konsideris tion, kiel unu el la plej gravaj roloj.
Ni disdonis amason da T-ĉemizoj kun la slogano:
"Ĝejmz Robinson ESTAS Jozefo!" (ridoj)
Li ne devis paroli dum la teatraĵo, sed vi konas la parton,
kiam alvenas la tri saĝuloj. Ili envenas portante donacojn:
oron, olibanon, kaj mirhon.
Nu, tio vere okazis -- ni spektadis,
kaj mi pensas, ke ili simple maltrafis la sinsekvon
ĉar ni parolis al la knabo poste kaj ni diris,
"Ĉu ĉio bonis laŭ vi?" kaj li diris, "Jes, kial? Ĉu estis problemo?"
Ili simple interŝanĝis, jen ĉio.
Do, la tri knaboj envenis,
kvarjaruloj kun viŝtukoj surkape,
kaj ili prezentis siajn skatolojn
kaj la unua knabo diris, "Mi donacas oron."
Kaj la dua knabo diris, "Mi donacas olibanon."
Kaj la tria knabo diris, "Mi donacas miron. Ĉu vi miras?" (ridoj)
Jen la komuna aspekto de tiuj rakontoj: infanoj aŭdacas provi ion novan.
Se ili ne scias, ili aŭdacas provi.
Ĉu ne? Ne timigas ilin la ebleco erari aŭ maltrafi.
Nu, mi ne diras, ke "erari" samsignifas kiel "esti kreema".
Sed ni ja scias,
ke se vi ne pretas maltrafi,
vi neniam inventos ion ajn originalan.
Se vi ne pretas erari. Kaj kiam oni alvenas al plenkresko,
la granda plejmulto jam perdis tiun kapablon.
Ili iĝas timemaj je eraroj.
Kaj, flanke, ĝuste tiel ni funkciigas niajn firmaojn.
Ni kritikas kaj punas erarojn. Kaj nun ankaŭ en edukado
ni havas sistemon, en kiu la plej alta peko
estas fari eraron.
Kaj la rezulto estas ke ni "edukas" homojn for el
sia kreemo. Picasso iam diris,
ke ĉiuj infanoj naskiĝas artistoj.
La malfacila afero estas daŭre resti artisto kiam ni pliaĝiĝas. Mi pasie kredas,
ke ni ne kreskas al kreemo,
sed kreskas for el kreemo. Aŭ, pli ĝuste, ni estas edukitaj for el ĝi.
Do, kial?
Ĝis antaŭ kvin jaroj, mi loĝis en Stratford-on-Avon en Britio.
Fakte, ni transloĝiĝis de Stratford al Los-Anĝeleso.
Do vi povas imagi kiel tutglata estis tiu transiro.
(ridoj) Fakte,
ni loĝis en vilaĝo nomita Snitterfield,
iom ekster Stratford, kie naskiĝis
la patro de Ŝekspiro. Ĉu vin ne frapis nova penso? Min, jes ja.
Oni ne pensas pri Ŝekspiro kiel filo, kun patro, ĉu?
Ĉar oni ne pensas pri Ŝekspiro
kiel infano, ĉu ne?
Ŝekspiro kiel sepjarulo? Mi neniam pensis pri tio. Evidente,
li iam estis sepjaraĝa. Li estis en
ies klaso pri la angla lingvo, ĉu ne? Kompatinda instruisto!
(ridoj) "Devas pli lerte labori." Lia patro forsendas lin al la lito,
dirante al Ŝekspiro, "Tuj al via lito,
kaj lasu vian krajonon ĉi tie.
Kaj ĉesu tiun strangan parolmanieron. Ĉiuj konfuziĝas."
(ridoj)
Nu, ni translokiĝis de Stratford en Los-Anĝeleson,
kaj mi volas paroli mallonge pri tiu ŝanĝo.
Mi filo ne volis veni kun ni.
Mi havas du gefilojn. Li nun havas 21 jarojn; mi filino, 16.
Li ne volis veni al Los Angeles. Li ŝategis ĝin,
sed li havis koramikinon en Anglio. Ŝi estis la amo de lia vivo, Sarah.
Li konis ŝin jam de monato.
Tamen, ili jam festis sian kvaran datrevenon,
ĉar monato estas longa tempo kiam oni aĝas 16.
Ĉiukaze, li estis tre plorema en la aviadilo,
kaj li diris, "Mi neniam retrovos alian knabinon kian Sarah."
Kaj ni feliĉegis pri tio, honeste,
ĉar ĉefe pro ŝi ni forfuĝis la landon.
(ridoj)
Sed io okulfrapas min, kiam mi translokiĝis al Usono,
kaj kiam mi vojaĝas ĉirkaŭ la mondo:
ĉiu eduksistemo sur la tero havas la saman hierarkion de studfakoj.
Ĉiu, ie ajn en la mondo.
Oni kredus, ke estus alie, sed ne.
Supre troviĝas matematiko kaj lingvoj,
poste la homaj sciencoj, kaj laste estas artoj.
Ĉie sur la planedo.
Krome, en preskaŭ ĉiu sistemo,
estas hierarkio ene de la artoj.
Desegna arto kaj muziko kutime havas pli altan rangon en lernejoj
ol teatrado kaj danco. Ne ekzistas sur la tero eduksistemo,
kiu ĉiutage instruas dancon al infanoj
same kiel oni instruas al ili matematikon. Kial?
Kial ne? Mi kredas, ke tio ja gravas.
Mi kredas, ke matematiko gravas, sed ankaŭ danco.
Infanoj dancas la tutan tempon se oni permesas tion, ni ĉiuj faras tion.
Ni ĉiuj havas korpon, ĉu ne? Ĉu mi maltrafis kunsidon?
(ridoj) Verdire, jen kio okazas:
dum kiam infanoj kreskas, ni edukas ilin poiome
de la talio supren. Kaj tiam ni fokusiĝas sur la kapo.
Kaj iom je unu flanko.
Se vi vizitus edukadon, kiel eksterterulo,
kaj demandus, "Kio estas la celo de publika edukado?"
Vi estus devigata konkludi -- se vi rigardas la rezultojn,
kiu vere sukcesas laŭ tio,
kiu faras ĉion, kion ili devus,
kiu gajnas la konkurson --
Mi kredas, ke vi konkludus, ke la ekzisto-kialo
de publika edukado tra la mondo
estas produkti universitatajn profesorojn. Ĉu ne?
Jen la homoj, kiuj finas je la supro de la amaso.
Kaj mi iam estis unu el tiuj, do jen. (ridoj)
Kaj mi ja ŝatas universitatajn profesorojn,
sed ni ne konsideru ilin kiel la plej altan atingon de la homara strebado.
Ili estas nur vivoformo,
alia vivoformo. Sed ili estas iom strangaj,
kaj mi diras tion pro amo por ili.
Estas io stranga pri profesoroj, laŭ mia sperto --
ne ĉiuj, sed tipe -- ili loĝas ene de sia kapo.
Ili loĝas tie ĉi, kaj iom je unu flanko.
Ili estas senkorpaj, nu, iom laŭlitere.
Por ili, la korpo
estas nur transportilo por la kapo, ĉu ne?
(ridoj) Ĝi gravas nur por vojaĝigi la kapon al kunsidoj.
Se vi volas spekti veran eksterkorpan sperton,
aliĝu al iu konferenco de
altrangaj profesoroj,
kaj vizitu la dancejon je la lasta vesperumo.
(ridoj) Tie vi vidos plenkreskajn virojn kaj virinojn
dancaĉantajn, ŝajne sen konscia regado de si mem.
Tio daŭras ĝis la vesperfino, kaj poste ili verkas raporton pri la sperto.
Nu, nia eduksistemo baziĝas sur la ideo de intelekta kapablo.
Kaj ja estas kialo.
La tuta sistemo estis inventita – ĉirkaŭ la mondo, ne ekzistis
publikaj eduksistemoj, vere, antaŭ la 19-a jarcento.
Ili ĉiuj estiĝis
por provizi laŭ la bezonoj de industriismo.
Do la hierarkio havas radikojn en du ideoj:
unue, ke plej gravas la studfakoj, kiuj utilas por laboro.
Do oni verŝajne malinstigis vin ĝentile for
de aferoj en la lernejo – aferoj, kiujn vi ŝatis –
pro tio, ke ili ne utilos
por posta laboro. Ĉu ne?
Ne faru muzikon, vi neniam estos muzikisto;
ne faru arton, vi ne estos artisto.
Senmalicaj konsiloj – nun, profunde mistrafaj.
La tuta mondo spertas revolucion.
Kaj due, mensa kapablo, kio nun vere dominas
nian ideon de inteligenteco,
ĉar la universitatoj kreis la sistemon laŭ siaj propraj ecoj.
Fakte, la tuta sistemo
de publika edukado ĉirkaŭ la mondo estas longega procedo
por atingi akcepton en universitato.
Kaj la sekvo de tio estas ke multaj talentplenaj,
brilaj, kreemaj homoj kredas, ke ili ne estas tiaj,
ĉar ties talento ne havis valoron en la lernejo
aŭ eĉ havis malvaloron.
Kaj ni ne povas tiel daŭrigi la aferon.
Dum la venontaj 30 jaroj, laŭ UNESCO,
pli da homoj finos lernejajn studojn
ol dum la tuta historio de la homa raso.
Pli da homoj, kaj jen la kombino
de ĉio, pri kio ni parolis –
teknologio kaj ĝia ŝanĝiga efiko sur la laboro, kaj demografio
kaj la kreskego de loĝantaro.
Subite, diplomo valoras nenion. Ĉu ne?
Kiam mi estis studento, tiu kiu havas universitatan diplomon aŭtomate havas laboron.
Tiu, kiu ne havis laboron, simple ne volis laboron.
Kaj, honeste, mi ne volis. (ridoj)
Sed nun junaj licenciuloj ofte
reiras hejmen por daŭre ludi videoludojn,
ĉar oni bezonas majstriĝon tie, kie antaŭe sufiĉis licencion,
kaj la alia laboro neprigas doktoriĝon...
Temas pri eduka inflacio.
Kaj tio montras al ni, ke la tuta strukturo de edukado
ŝanĝiĝas sub niaj piedoj. Ni devas radikale repensi
nian ideon pri inteligento.
Ni scias tri aferojn pri inteligento.
Unue, ĝi estas diversa. Ni pensas pri la mondo per ĉiu rimedo,
per kio oni spertas ĝin. Ni pensas vide,
ni pensas aŭde, ni pensas tuŝe.
Ni pensas abstrakte, ni pensas move.
Due, inteligento estas moviĝema.
Se oni konsideras la interagojn de la homa cerbo, kiel ni aŭdis
hieraŭ dum kelkaj prelegoj.
inteligento estas belege interagema.
La cerbo ne estas dividita en diversaj fakoj.
Fakte, kreemo – kiun mi difinas kiel la procedo
havi originalajn ideojn, kiuj havas valoron –
plej ofte okazas per la interago
de diversaj vidpunktoj pri aferoj.
La cerbo intence estas – nu, flanke,
estas fasko de nervoj, kiu kunligas la du duonojn de la cerbo,
kaj ĝi nomiĝas la "corpus callosum". Ĝi estas pli dika en virinoj.
Sekve al tio, kion diris Helen hieraŭ, mi kredas, ke verŝajne
estas pro tio, ke virinoj pli bone traktas plurajn aferojn samtempe.
Ĉar tio ja estas la vero, ĉu ne?
Estas amaso de priesplorado pri tio, sed mi scias tion el mia persona vivo.
Se mia edzino preparas manĝaĵon hejme –
tio ne ofte fariĝas, feliĉe. (ridoj)
Sed se ŝi faras tion – nu, ŝi ja havas aliajn talentojn –
sed se ŝi kuiras,
ŝi samtempe parolas telefone,
ŝi parolas kun la infanoj, ŝi farbas la plafonon,
ŝi faras ĥirurgian operacion tie.
Se estas mi la kuiranto, mi fermas la pordon, forpelas la infanojn,
mi ignoras la telefonon, kaj se ŝi envenas, mi ĉagreniĝas.
Mi diras, "Teri, mi petas, mi provas friti ovon ĉi tie. Lasu min trankvile." (ridoj)
Fakte, ĉu vi konas tiun malnovan filozofian demandon,
se arbo falas en la arbaro kaj neniu aŭdas ĝin,
ĉu ĝi okazis? Ĉu vi memoras pri tio?
Mi vidis bonegan T-ĉemizon, kun surskribo, "Se viro diras sian opinion
en arbaro, kaj neniu virino aŭdas lin,
ĉu li ankoraŭ malpravas?" (ridoj)
Kaj la tria afero pri inteligento estas,
ĝi estas aparta. Mi verkas novan libron aktuale
nomitan "Epifanio", kiu baziĝas sur serio de
intervjuoj kun homoj pri la maniero, per kiu ili
malkovris sian talenton. Interesegas min kiel homoj alvenis al tio.
Ĝi venas origine de konversacio, kiun mi havis
kun mirinda virino, kiun eble la plej multo
ne konas, ŝi nomiĝas Ĝilian Lin,
ĉu vi konas la nomon? Nur kelkaj. Ŝi estas baletestrino
kaj ŝia laboro estas tre bone konata.
Ŝi faris la dancojn por la spektakloj "Katoj" kaj "La Fantomo de la Opero".
Ŝi estas mirinda. Mi antaŭe estis estrarano de la Reĝa Baleta Kompanio, en Anglio,
kiel vi povas vidi.
Nu, dum tagmanĝo kun Ĝilian, mi demandis al ŝi,
"Ĝilian, kiel vi iĝis dancisto?" kaj ŝi diris,
estas interese, kiam ŝi estas lernejanino,
ŝi estis terure malbona. Kaj la lernejo, dum la jaroj 1930-aj,
skribis al ŝiaj gepatroj, "Ni kredas,
ke Ĝilian havas prilernan problemon." Ne eblis al ŝi koncentriĝi,
ŝi ĉiam moviĝemis. Nuntempe verŝajne,
oni nomus tion ADHD, ĉu ne? Sed en la 1930-aj jaroj,
oni ankoraŭ ne inventis ADHD.
Tiu malsano ankoraŭ ne disponeblis. (ridoj)
La homoj ne konsciis, ke ili povas havi tion.
Ĉiukaze, ŝi iris al iu specialisto. Kaj en tiu kverk-mura ĉambro,
jen ŝi kun ŝia patrino,
kaj oni sidigis ŝin en seĝon,
kaj ŝi sidis sur siaj manoj dum 20 minutoj,
dum la viro diskutis kun ŝia patrino
pri la problemoj de Ĝilian en la lernejo. Kaj je la fino –
ĉar ŝi ĝenadis homojn,
la hejmtaskoj ĉiam alvenis malfrue, kaj simile,
de tiu ok-jaraĝulo – finfine, la kuracisto sidiĝis apud Ĝilian,
kaj diris al ŝi, "Ĝilian,
mi aŭskultis ĉion, kion diris via patrino,
kaj nun mi bezonas paroli kun ŝi private."
Li diris, "Vi atendu ĉi tie, ni revenos post mallonga tempo."
Kaj ili foriris kaj lasis ŝin.
Sed kiam ili eliris la ĉambron, li ŝaltis la radion
sur sia labortablo. Kaj elirinte,
li diris al ŝia patrino,
"Ni simple rigardu ŝin." Kaj tuj kiam ili foriris,
ŝi diris, ŝi stariĝis kaj moviĝis laŭ la muziko.
Kaj ili rigardis dum kelkaj minutoj
kaj li turniĝis al la patrino kaj diris,
"S-ino Lin, Ĝilian ne malsanas. Ŝi estas dancistino.
Enkonduku ŝin en danclernejo."
Mi demandis, "Do kio okazis?"
Ŝi diris, "Mi patrino faris tion. Mi ne kapablas priparoli kiel bonega ĝi estis.
Ni eniris la ĉambron kaj trovis amason
da homoj samkiel mi. Homoj, kiuj ne kapablis sidi senmove.
Homoj, kiuj devis moviĝi por pensi." Kiuj devis moviĝi por pensi.
Ili faris baleton, klakdancon, ĵazdancon,
modernan dancon, kaj simile.
Ŝi finfine membriĝis en la Reĝa Baleta Lernejo,
ŝi iĝis ĉefdancisto, kaj havis bonegan karieron
en la Reĝa Baleta Kompanio. Kiam ŝi finis
tiun lernejon, ŝi fondis sian propran
kompanion – la Danc-Kompanio de Ĝilian Lin –
kaj renkontis Andrew Lloyd Weber. Ŝi respondecas pri
pluraj el la plej sukcesaj muzikaj spektakloj
iam ajn, ŝi donis plezuron al milionoj da homoj,
kaj ŝi estas pluroble milionulo. Alia kuracisto
eble donintus al ŝi premaĵojn kaj dirus,
ke ŝi sidu trankvile.
Nu, mi kredas ... (aplaŭdo) Jen mia opinio:
antaŭ kelkaj tagoj, Al Gore parolis
pri ekologio, kaj la revolucio lanĉita de Rachel Carson.
Mi kredas, ke nia sola espero por la estonteco
estas adopti novan konscion pri homa ekologio,
en kiu ni refaros nian koncepton
pri la riĉeco de homaj kapabloj.
Nia eduksistemo minis niajn cerbojn,
samkiel ni elminas la teron: por specifa varo.
Kaj en la estonteco, tio ne plu utilos al ni.
Ni devas repensi la fundamentajn principojn
surbaze de kiuj ni edukas niajn infanojn.
Jonas Salk tre saĝe diris, "Se ĉiu insekto
malaperus de la tero,
post 50 jaroj ne plu estus vivo surtera.
Se ĉiu homo malaperus de la tero,
post 50 jaroj ĉiuj vivaĵoj disflorus."
Kaj li pravas.
Tio, kion TED festas, estas la donaco de la homa imagopovo.
Ni devas prizorgi la manieron uzi tiun donacon
por eviti kelkajn el la scenaroj
ĉi tie distutitaj. Kaj la sola maniero
fari tion estas prave vidi niajn kreemajn kapablojn
kiel la riĉaĵojn, kiuj ili estas,
kaj vidi niajn infanojn kiel la esperojn, kiuj ili estas. Kaj nia tasko
estas eduki la tutan estulon, por ke tiu kapablas alfronti tiun estontecon.
Nu, eble ni ne vidos ĝin,
sed ili ja vidos ĝin. Kaj nia tasko estas
helpi al ili fari ion el ĝi. Koran dankon.
Mi estas usonano; tio ĝenerale signifas, ke
mi scias nenion pri futbalo, krom tio,
ke ĝi rilatas al uloj de mia grandeco aŭ tiu de Bruno
kurantaj unu kontraŭ la alia je grandega rapido.
Cetere, vere malfacilegas
ignori piedpilkon
dum la lastaj semajnoj.
Mi iras al Twitter, kie estas amaso da strangaj vortoj, kiujn mi neniam antaŭe aŭdis:
FIFA, vuvuzelo,
strangaj ŝercoj pri polpoj.
Sed tio, kio vere agacetis min,
kies signifon mi ne sukcesis malkovri,
estas la frazo "Cala a boca, Galvao".
Se vi vizitis Twitter-on en la lastaj semajnoj,
vi probable vidis ĝin.
Ĝi estis plej populara temo.
Kiel unulingva usonano, mi evidente ne scias, kion signifas tiu frazo.
Mi do iris al Twitter
kaj mi demandis al iuj, ĉu ili povas klarigi al mi "Cala a boca, Galvao".
Kaj bonŝance miaj brazilaj amikoj
estis tute pretaj helpi.
Ili klarigis, ke la birdo Galvao
estas malofta kaj endanĝera papago,
ĝi estas en terure granda danĝero.
Fakte, mi lasos ilin rakonti al vi iom pli pri ĝi.
Rakontanto: Iom pri Galvao, maloftega birdospecio
origina el Brazilo.
Ĉiujare pli ol 300 mil Galvao-birdoj
estas mortigataj dum karnavalparadoj.
Ethan Zuckerman: Kompreneble tio estas tragedia situacio,
kaj ĝi efektive plimalboniĝas.
Montriĝas, ke ne nur la papago Galvao estas
tre alloga, uzata por kapornamaĵoj,
ĝi montriĝas havi kelkajn halucinajn ecojn.
Tio signifas, ke ekzistas terura problemo
pri trouzado de Galvao.
Kelkaj malsanaj kaj konfuzaj homoj eĉ snufis Galvaon.
Kaj ĝi estas terure endanĝerigita.
La bona novaĵo estas tio, ke la tutmonda komunumo --
denove, miaj brazilaj amikoj rakontas al mi --
engaĝiĝas por helpi.
Montriĝas, ke Lady Gaga
lanĉis novan unuopaĵon --
fakte kvin aŭ ses novajn unuopaĵojn, laŭ mia memoro --
sub la titolo "Cala a boca, Galvao".
Kaj miaj brazilaj amikoj rakontas al mi, ke,
se mi simple en Twitter dissendos la frazon "Cala a boca, Galvao"
10 cendoj estos donacataj
al tutmonda kampanjo
por savo de tiu malofta, bela birdo.
Nu, plejmultaj inter vi jam malkovris, ke tio estis petolo,
kaj fakte bonega petolo.
"Cala a boca, Galvao" fakte signifas ion tute alian.
En la portugala ĝi signifas "Fermu vian buŝon, Galvao".
Kaj ĝi specife rilatas al tiu ulo, Galvao Bueno,
la ĉefa futbalkomentisto
de Rede Globo.
Kaj laŭ tio, kion mi komprenis de miaj brazilaj amikoj
ke temas pri tio, ke li estas kliŝanto.
Li povas ruinigi la plej interesan partion
simple eligante kliŝaĵojn senĉese.
Do brazilanoj iris al la unua partio
kontraŭ Nordkoreio
starigis tiun rubandon, komencis kampanjon ĉe Twitter
kaj provis konvinki nin ĉiujn
plusendi la frazon "Cala a boca, Galvao".
Kaj fakte ili estis tiel sukcesaj pri tio,
ke ĝi pintis en Twitter dum du semajnoj.
Nun jen kelkaj --
kelkaj lecionoj, kiujn vi povas tiri el tio.
Kaj la unua leciono, kiun mi kredas valora,
estas tio, ke vi ne eraras
peti homojn esti rete aktivaj,
se aktiveco nur signifas plusendi frazon.
Dum aktiveco estas tiel simpla,
estas tre facile liberiĝi.
La alia afero, kiun oni lernas el tio, cetere,
estas la granda kvanto de brazilanoj ĉe Twitter.
Estas tie pli ol kvin milionoj.
Laŭ landa reprezentado,
11 elcentoj de la brazilaj interret-uzantoj estas ĉe Twitter.
Tio estas multe pli granda nombro ol en Usono aŭ Britio.
Post Japanio
ĝi estas la dua plej reprezentata laŭ loĝantaro.
Se vi uzas Twitter-on aŭ aliajn sociajn retojn
kaj vi ne rimarkis, ke
ĝi estas spaco kun amaso da brazilanoj en ĝi,
vi estas kiel la plej multaj inter ni.
Ĉar kio okazas en socia reto, estas tio,
ke vi interagadas kun la homoj,
kiujn vi elektis por interagado.
Kaj se vi estas kiel mi, granda, teknologiema, blanka usonano,
vi emas interagadi kun amaso da aliaj teknologiemaj, blankaj usonanoj.
Kaj vi ne nepre havas la impreson, ke
Twitter fakte estas dense brazila spaco.
Ankaŭ ege surprizas multajn usonanojn,
ke ĝi estas dense afrikdevena spaco.
Twitter antaŭnelonge faris enketon.
Ili esploris ĝian lokan loĝantaron.
Ili kredas, ke 24 elcentoj inter
la usonaj Twitter-uzantoj estas afrikdevenaj.
Tio estas proksimume la duoblo de la proporcio
de afrikdevenuloj en la usona loĝantaro.
Kaj denove, tio estis tre ŝoka por multaj Twitter-uzantoj,
sed ĝi ne devus esti.
Kaj la kialo estas tio, ke iam ajn oni
povas iri al la Pintaj Temoj.
Kaj oni povas trovi temojn,
kiuj estas preskaŭ entute afrikdevenulaj babiladoj.
Jen vidigo farita de Fernando VIegas
kaj Martin Wattenberg,
du imponaj vidigo-desegnistoj,
kiuj rigardis al
semajnfina trafiko de Twitter
kaj esence trovis, ke amaso de tiuj pintaj temoj
estas apartaj babiladoj --
kaj laŭ manieroj, kiujn vi ne atendus.
Montriĝas, ke naftmalŝparo estas ĉefe blankula babilado,
ke eksterdoma rostado "ĉurasko"
estas ĉefe nigrula babilado.
Kaj la frenezo en tio estas la fakto, ke
se vi volas varii, kion vi legas ĉe Twitter,
tio troviĝas laŭvorte je unu klako.
Oni alklakas tiun markilon "ĉurasko", jen tute malsama babilado
kun malsamaj partoprenantoj.
Sed ĝenerale la plej multaj inter ni ne faras tion.
Ni fine restas kun tiuj filtro-vezikoj, kiel mia amiko Eli Pariser nomas ilin,
kie ni vidas la homojn, kiujn ni jam konas
kaj la homoj, kiuj estas similaj al tiuj, kiujn ni konas.
Kaj ni ne emas vidi tiun pli vastan bildon.
Nu, min tio surprizas, ĉar
tio ne estas kiel interreto supozeble devus esti.
Se oni retroiras al la unuaj tagoj de interreto,
kiam ciber-utopiuloj, kia Nick Negroponte
verkis grandajn librojn kiel "Being Digital",
la antaŭdiro estis tio, ke interreto
fariĝos nekredeble potenca forto
por mildigi kulturajn diferencojn
kaj meti nin ĉiujn sur komuna kampo iamoda.
Negroponte komencis sian libron per rakonto
kiel malfacile estas starigi ligojn
en la mondo de atomoj.
Li estas en teknologia konferenco en Florido.
Kaj li rigardas al io vere absurda,
kio estas boteloj de akvo Evian sur la tablo.
Kaj Negroponte diras, ke tio estas frenezaĵo.
Tio estas la malnova ekonomio.
Estas la ekonomio movi tiujn
pezajn, malrapidajn atomojn tra longaj distancoj, tio estas malfacilega.
Ni direktiĝas al la bita estonteco,
en kiu ĉio estas rapida, senpeza.
Povas esti kie ajn en la mondo, kiam ajn.
Kaj ĝi ŝanĝos la mondon, kiun ni konas.
Nu, Negroponte pravis pri amaso da aferoj.
Li tute eraras pri tiu ĉi.
Montriĝas, ke en pluraj kazoj
atomoj estas pli moveblaj ol bitoj.
Se mi eniras en vendejon en Usono,
estas facilege por mi aĉeti akvon
enboteligitan en Fiĝio,
forsenditan tre koste al Usono.
Estas fakte surprize malfacile
por mi vidi fiĝian filmon.
Vere malfacilas por mi aŭskulti fiĝian muzikon.
Ege malfacilegas por mi ekhavi fiĝiajn novaĵojn,
kio estas stranga, ĉar fakte multego okazas nun en Fiĝio.
Estas puĉa registaro. Estas militista registaro.
Estas limigoj al la gazetaro.
Ĝi ja estas loko, kiun ni probable devus
atenti ĉi-momente.
Jen kio okazas laŭ mi.
Mi pensas, ke ni emas multe rigardi
al la infrastrukturo
de tutmondigo.
Ni rigardas al la kadro, kiu ebligas al ni
vivi en tiu ĉi interligita mondo.
Kaj ĝi estas kadro, kiu inkluzivas aĵojn, kiaj aerlinioj.
Kaj aĵoj, kia interret-kablo.
Ni rigardas mapon, kia tiu ĉi
kaj ŝajnas, ke la tuta mondo estas ebena
ĉar ĉio estas je unu aŭ du flugoj.
Oni povas eniri aviadilon en Londono
kaj fini la tagon en Bangalore.
Du flugoj, vi estas en Suvo, la ĉefurbo de Fiĝio.
Estas ĉio tie.
Kiam oni rigardas al tio, kio vere
fluas sur tiuj retoj,
oni ekhavas tre malsaman bildon.
Oni komence rigardas, kiel
la tutmondaj flugoj moviĝas
kaj subite oni malkovras, ke la mondo estas absolute ne ebena.
Ĝi estas ege koncentrita.
Estas partoj de la mondo, kiuj estas tre, tre bone konektitaj.
Estas giganta vojo en la ĉielo
inter Londono kaj Novjorko.
Sed rigardu tiun ĉi mapon kaj vi povas spekti tion
por, ni diru, du aŭ tri minutoj.
Vi ne vidos tre multajn aviadilojn
inter Sudameriko kaj Afriko.
Kaj vi malkovros, ke estas partoj de la globo
kiuj estas sisteme fortranĉitaj.
Kiam ni ĉesas rigardi la infrastrukturon, kiu ebligas la konekton
kaj rigardas tion, kio vere okazas,
ni ekrimarkas, ke la mondo ne funkcias precize tiel,
kiel ni pensas, ke ĝi funkcias.
Do jen la problemo, pri kiu mi interesiĝis
proksimume dum la lasta jardeko.
La mondo vere fariĝas pli tutmonda.
Ĝi fariĝas pli interplektita.
Pli da problemoj estas mondoskalaj.
Pli de nia ekonomio estas tutgloba laŭ skalo.
Kaj niaj amaskomunikiloj iĝas ĉiutage malpli tutglobaj.
Se oni spektis televidelsendon en Usono en la 1970-aj,
35 aŭ 40 elcentoj de ĝi estis internaciaj novaĵoj
en vespera novaĵ-elsendo.
Tio reduktiĝis al 12 ĝis 15 elcentoj.
Kaj tio donas al ni pli kaj pli tre mistorditan vidon al la mondo.
Jen bildo, kiun Alisa Miller montris en antaŭa TED-prezentado.
Alisa estas la prezidanto de Publika Radio Internacia.
Kaj ŝi faris kartogramon, mistorditan mapon
bazitan sur tio, kion usonaj
televidaj novaĵoj elsendas,
dum unu monato.
Kaj vi vidas, ke kiam oni vidas mistorditan mapon bazitan laŭ atento,
la mondo en la usona novaĵtelevido
estas baze reduktita al
tiu giganta ŝvelaĵo Usono
kaj kelkaj landoj, kiujn ni invadis.
Kaj esence tio estas la temo de niaj amaskomunikiloj.
Kaj antaŭ ol vi konkludos, ke tio estas nur funkcio de la usona novaĵtelevido --
kio estas terura kaj mi konsentas, ke ĝi estas terura --
mi analizis elitajn komunikilojn, kia New York Times,
kaj mi havis la saman rezulton.
Kiam oni rigardas New York Times, oni rigardas aliajn elitajn komunikilojn,
oni ekhavas bildojn de tre riĉaj landoj
kaj la landoj, kiujn ni invadis.
Montriĝas, ke novaj medioj
ne nepre helpas nin tiel multe.
Jen mapo farita de Mark Graham
de Oxford Internet Institute.
Jen mapo de artikoloj en Wikipedia,
kiuj estis geografie lokalizitaj.
Vi rimarkos, ke estas tre intensa inklino
al Nordameriko kaj Okcidenta Eŭropo.
Eĉ en Vikipedioj,
kie ni kreas la propran enhavon,
estas peza inklino favore al la loko, kie
amaso da Vikipediaj aŭtoroj troviĝas,
kompare al la resto de la mondo.
En Britio, vi povas ekstari
preni vian komputilon, kiam vi eliras el tiu ĉi seanco,
vi povas legi ĵurnalon el Barato aŭ Aŭstralio,
el Kanado - Dio mia! - el Usono.
Vi probable ne faros tion.
Se oni rigardas al reta legado de amaskomunikiloj --
en tiu kazo, al la 10 pintaj landoj laŭ uzado de interreto --
pli ol 95 elcentoj de la novaĵlegantoj
estas pri enlandaj novaĵretejoj.
Ĝi estas unu el la maloftaj kazoj en kiuj Usono iomete pli bonas ol Britio,
ĉar ni vere ŝatas legi viajn komunikilojn
anstataŭ la malo.
Do ĉio ĉi komencis pensigi min,
ke ni estas en situacio, kiun mi
nomas imagita mondocivitaneco.
Ni rigardas la interreton.
Ni kredas, ke ni havas tiun vastan bildon de la terglobo.
Ni eventuale stumblas en paĝo en la ĉina
kaj ni decidas, ke ni ja havas la plej grandan teknologion iam ajn konstruitan
por ligi nin al la cetera mondo.
Kaj ni forgesas, ke plej ofte
ni kontrolas la poentojn de basbalteamo Boston Red Sox.
Do jen vera problemo --
ne nur ĉar Red Sox havas malfavoran jaron --
sed vera problemo ĉar,
kiel ni jam diskutas tie ĉi ĉe TED,
la veraj problemoj en la mondo,
la interesaj problemoj solvendaj
estas tutmondaj laŭ skalo kaj koncerno,
ili postulas tutmondaj interŝanĝoj
por konduki al tutmondaj solvoj.
Tio estas problemo, kiun ni devas solvi.
Do jen la bona novaĵo.
De la lastaj ses jaroj mi estas ligita al tiuj uloj.
Tio estas grupo nomata Global Voices [Terglobaj Voĉoj].
Ĝi estas teamo de blogistoj el la tuta mondo.
Nia misio estas ripari la komunikilojn de la mondo.
Ni komencis en 2004.
Vi eble jam rimarkis, ke ni ne agis tiel bone ĝis nun.
Mi ankaŭ ne kredas, ke ni solaj
estas solvontaj la problemon.
Sed ju pli mi pensas pri ĝi, mi des pli pensas, ke
kelkaj aferoj, kiujn ni lernis tra la vojo
estas interesaj lecionoj pri kiel ni rekonektus
se ne ni volus uzi la reton por havi pli vastan mondon.
La unua konsiderenda afero
estas tio, ke ekzistas mondopartoj,
kiuj estas nigraj makuloj laŭ atento.
Ĉi-kaze -- la nokta mondomapo farita de NASA --
ili estas laŭvorte nigraj, ĉar mankas elektro.
Kaj mi kutime pensis, ke nigra makulo sur tiu mapo
esence signifis, ke oni ne havos komunikilojn de tie
ĉar tie estas pli bazaj bezonoj.
Kion mi ekkomprenas estas tio, ke
oni povas havi komunikilojn, estas nur grandega kvanto da laboro
kaj oni bezonas grandegan kvanton da kuraĝigon.
Unu el tiuj nigraj makuloj estas Madagaskaro,
lando, kiu ĝenerale estas plej konata pro la movbildo de Dreamworks
ol ĝi estas vere konata pro
la aminda popolo tie loĝanta.
Kaj tial la homoj, kiuj fondis
Foko-Klubon en Madagaskaro
ne estis fakte zorgantaj pri la ŝanĝo de la bildo de sia lando.
Ili faris ion multe pli simplan.
Ĝi estis klubo por lerni la anglan
kaj lerni pri komputiloj kaj interreto.
Sed okazis, ke Madagaskaro estis
meze de perforta puĉo.
Plej multaj sendependaj komunikiloj estis fermitaj.
Kaj la mezlernejanoj, kiuj
lernis blogi ĉe la Foko-Klubo
subite troviĝis parolantaj al internacia aŭdantaro
pri la manifestacioj, la perforto,
pri ĉio, kio okazis en sia lando.
Do tre, tre malgranda programo
elpensita por meti homojn antaŭ komputilojn
kaj publikigi siajn proprajn pensojn, publikigi sendependajn komunikojn,
fine havis grandegan influon
pri tio, kion ni scias pri tiu lando.
Nu, la problemo en tio supozeble estas, ke
plej multaj homoj tie ĉi ne parolas la malagasan lingvon.
Mi supozas, ke plej multaj inter vi ankaŭ ne parolas la ĉinan --
kio estas iel bedaŭrinde, se oni konsideras, ke
ĝi estas nun la plej vaste reprezentata lingvo en interreto.
Bonŝance estas homoj, kiuj provas ripari tion.
Se vi uzas Google Chrome (la retkrozilon) kaj vizitas ĉinlingvan retejon,
vi rimarkos tiun vere belan ujon supre,
kiu aŭtomate komprenas, ke tiu paĝo estas en la ĉina
kaj tre rapide je musklako
donos al vi tradukaĵon de la paĝo.
Bedaŭrinde temas pri maŝintraduko de la paĝo.
Kaj dum Google estas treege bona pri kelkaj lingvoj,
ĝi estas vere katastrofa pri la ĉina.
Kaj la rezultoj povas esti ege amuzaj.
Kion vi vere volas -- kion mi vere volas,
estas fine la ebleco premi butonon kaj
havi tion sur vico
tiel ke homo povas traduki tion.
Kaj se vi pensas, ke tio estas absurda, ĝi ne estas.
Ekzistas grupo en Ĉinio nomata Yeeyan.
Ĝi estas grupo
de 150 mil volontuloj
kiuj konektiĝas al la reto ĉiutage.
Ili rigardas al la plej interesa enhavo en la angla lingvo.
Ili tradukas ĉirkaŭ 100 artikolojn ĉiutage
el la ĉefaj gazetoj, ĉefaj retejoj.
Ili enretigas tion senpage.
Ĝi estas la projekto de ulo nomata Zhang Lei,
kiu vivis en Usono dum la ribeloj en Laso
kaj li ne povis kredi kiel tendenca
la usona amaskomunikilaro estas.
Kaj li diris, "Se estas io, kion mi povas fari, mi povas komenci
traduki, tiel ke la homoj inter tiuj landoj ekkomprenu
sin iomete pli bone".
Jenj mia demando al vi:
ĉe Yeeyan povas sin prezenti 150 mil homoj
por traduki la anglan interreton en la ĉinan,
kie estas la anglalingva Yeeyan?
Kiu sekvas la ĉinan,
kiu nun havas 400 milinojn da interretaj uzantoj?
Mi imagas, ke almenaŭ unu inter ili havas ion interesan por diri.
Se ni do povus trovi manieron traduki el la ĉina
ne estas garantio, ke ni trovos.
Kiam ni serĉas informojn per la reto,
ni havas ĝenerale du strategiojn.
Ni uzas amason da serĉado.
Kaj serĉadi estas bonege, se oni scias kion oni serĉas.
Sed se la serĉado estas hazardludo,
se oni volas stumbli en ion,
pri kio vi ne sciis, ke vi bezonas ĝin,
nia ĉefa filozofio estas rigardi al la sociaj retoj,
al niaj geamikoj.
Kion ili rigardas? Eble ni devus rigardi al ĝi.
La problemo estas tio, ke esence tio
kion oni fine gajnas, estas la saĝeco de la grego.
Oni gregiĝas kun amaso da homoj
probable similaj al si,
kun similaj interesoj.
Kaj estas malfacilege havi informojn
pri aliaj gregoj, el aliaj mondopartoj,
kie homoj kuniĝas kaj parolas pri siaj propraj interesoj.
Por fari tion, en iu momento,
oni bezonas iun por puŝi onin ekster la gregon kaj en alian gregon.
Oni bezonas gvidiston.
Jen Amira Al Hussaini. Ŝi estas la mezorienta eldonisto de Global Voices.
Ŝi havas unu el la plej malfacilaj laboroj en la mondo.
Ŝi ne nur devas eviti ke niaj israelaj kaj palestinaj kontribuantoj
mortigu unuj la aliajn,
ŝi devas eltrovi tion,
kio interesos vin pri
la Mezoriento.
Kaj provante allogi vin
ekster via normala orbito
kaj provi havi vian atenton por
historio pri iu, kiu
ĉesis fumadi en la monato de Ramadano,
ŝi devas scii ion pri tutmonda aŭskultantaro.
Ŝi devas scii ion pri kiuj historioj estas disponeblaj.
Esence ŝi estas diskĵokeo.
Ŝi estas lerta homa kuratoro
kiu scias pri la disponebla materialo
ebla por aŭskultigi al la spektantaro
kaj kiu kapablas fari elektojn
kaj iamaniere antaŭenpuŝi homojn.
Mi ne pensas, ke tio estas nepre algoritma procezo.
Mi pensas, ke kio estas grandioza pri interreto
estas, ke ĝi faciligas multe al
diskĵokeoj atingi vastan aŭskultantaron.
Mi konas Amira-n.
Mi povas demandi al ŝi kion legi.
Sed per interreto, ŝi estas en pozicio, kie ŝi povas
indiki al amaso da homoj kion legi.
Kaj ankaŭ vi povas aŭskulti al ŝi,
se tio estas maniero, per kiu vi volas plivastigi vian reton.
Do kiam vi komencas plivastigi tiel,
kiam vi komencas prilumi voĉojn en la nigraj makuloj,
kiam vi komencas traduki, kuratori,
vi fine venos en iuj vere strangaj lokoj.
Jen bildo de mia plej ŝatata blogo,
AfriGadget.
Kaj AfriGadget estas blogo kiu rigardas
teknologion en afrika kunteksto.
Kaj specife ĝi rigardas al forĝisto
en Kibera, Najrobio (Kenjo)
kiu transformas la ŝafton de Landrover-ĵipo
en ĉizelilon.
Kaj kiam oni rigardas tiun bildon, oni eble demandos al si
"Kial damne mi devas interesiĝi pri tio?"
Kaj vere tiu ulo probable povas klarigi tion al vi.
Li estas Erik Hersman. Vi eble vidis lin en la konferencejo.
Li estas konata laŭ la kromnomo Blanka Afrikano.
Li estas kaj tre konata usona teknologiulo
kaj ankaŭ kenjano; li naskiĝis en Sudano kaj kreskis en Kenjo.
Li estas ponta figuro.
Li estas iu kun piedoj en ambaŭ mondoj, laŭvorte --
unu en la mondo de la afrika teknologia komunumo,
alia en la mondo de la usona teknologia komunumo.
Kaj tial li povas rakonti pri
tiu forĝisto en Kibera
kaj fari el ĝi rakonton pri readaptado de teknologio,
pri novigo el limoj,
pri serĉado de inspiro bazita en la reutiligado de materialoj.
Li konas unu mondon
kaj li serĉas manieron konig ĝin al alia mondo,
kaj kun ambaŭ li havas profundajn ligojn.
Tiuj ponto-figuroj, mi estas konvinkita,
estas la estonteco de la maniero, laŭ kiu ni volas vastigi
la mondon uzante la reton.
Sed la detalo pri pontoj estas, finfine,
tio, ke oni bezonas iun por transiri ilin.
Kaj tie ni ekparolas pri ksenofiloj.
Se mi apartenus al la Nordamerika Futbal-Ligo,
mi imagas, ke mi pasigus mian ekstersezonan periodon
flegante miajn vundojn, ĝuante mian domon kaj tiel plu --
eble enregistrante hiphopan albumon.
Dhani Jones,
kiu estas la meza dualinia defendanto de Cincinnati Bengals,
havas iomete malsaman aliron al la ekstersezono.
Dhani havas televidoprogamon.
Ĝi nomiĝas "Dhani tenas la globon".
Kaj ĉiusemajne en tiu programo
Dhani vojaĝas al alia lando en la mondo.
Li trovas lokan sportteamon.
Li trejnas ilin dum semajno kaj ludas partion kun ili.
Lia kialo por ĝi
ne estas nur tio, ke li volas lerni Muay-Thai-boksadon.
Estas pro tio, ke por li
la sporto estas la lingvo,
kiu ebligas al li renkonti
la tutan amplekson kaj mirindecon de la mondo.
Por iuj inter ni ĝi povas esti muziko. Por aliaj ĝi povas esti manĝaĵo.
Por multaj inter ni ĝi povas esti literaturo aŭ verkado.
Sed estas ĉiuj tiuj diversaj teknikoj, kiuj
ebligas al vi eliri kaj rigardi la mondon
kaj trovi vian lokon en ĝi.
La celo de mia parolado tie ĉi
ne estas persvadi la homojn en tiu ĉi salono
engaĝiĝi en ksenofilio.
Mi imagas -- pro tio, ke vi estas en konferenco nomata TEDGlobal --
ke plej multaj inter vi estas ksenofiloj,
ĉu vi uzas la terminon aŭ ne.
Mia defio anstataŭe estas tio.
Ne sufiĉas fari la personan decidon,
ke vi volas pli ampleksan mondon.
Ni devas malkovri, kiel rekonekti
la sistemojn, kiujn ni havas.
Ni devas ripari niajn amaskomunikilojn.
Ni devas ripari la reton. Ni devas ripari nian edukadon.
Ni devas ripari nian enmigran politikon.
Ni devas serĉi manierojn
krei hazardludon,
penetrigi tradukadon
kaj ni bezonas trovi manierojn adopti
kaj celebri tiujn ponto-figurojn.
Kaj ni devas malkovri kiel kultivi ksenofilojn.
Tion mi provas fari. Mi bezonas vian helpon.
(Aplaŭdoj)
Mi kreskis en Tajvano
kie mia patro estis kaligrafo.
Unu el miaj plej ŝatataj memoraĵoj
estas pri mia patrino montrante la formon
kaj belecon de la ĉinaj ideogramoj.
De tiam, tiu nekredebla lingvo
fascinas min. Bedaŭrinde,
por fremduloj, ĝi ŝajnas tiel
nepenetrebla kiel la Ĉinia Murego.
Dum kelkaj jaroj, mi demandis min,
ĉu mi eblus disfaligi tiun muregon,
por ke kiu ajn volas kompreni kaj ĝui
la belecon de tiu rafinita lingvo povu tion fari.
Mi ekpripensis kiel nova, rapida metodo
por lerni la ĉina povus utili.
Je mia kvina jaro, mi eklernis kiel desegni
ĉiun individuan strekon por ĉiu ideogramo
laŭ la taŭga ordo.
Mi lernis novajn ideogramojn ĉiutage
dum la sekvantaj 15 jaroj.
Sed ni havas nur kvin minutojn,
do prefere ni volas pli rapidan metodon.
Ĉinia klerulo kutime eblas kompreni 
20 000 ideogramojn.
Por baza legadpovo, oni bezonas nur 1000.
La ĉefa 200 ebligas onin kompreni
40 elcenton de la baza legaĵaro --
sufiĉe por vojsignaloj, manĝokartoj,
por la bazaj ideoj de retpaĝaroj
aŭ gazetoj.
Hodiaŭ, mi komencos per ok
por demonstri kiel funckias la metodo.
Ĉu vi pretas?
Malfermu la buŝon kiel eble plej grande
-- igu ĝin kvadrato.
Jen buŝo.
Jen iu, kiu piediras.
Homo.
La ideogramo por fajro montras homon
levantan ambaŭ brakojn,
kvazaŭ li freneze kriegus,
"Helpu! Brulas mi!" --
Origine, ĝi devenas el la formo de flamoj,
sed mi preferas mian vidmanieron. Elektu.
Jen arbo.
Arbo.
Jen monto.
La suno.
La luno.
La simbolo pri pordo similas al pordoj
de drinkejoj en kinaĵoj pri la fora okcidento.
Mi nomas tiujn ok radikvortoj.
Ili estas ilvortoj, kiuj ebligas
krei multajn aliajn ideogramojn.
Homo.
Kun alia malantaŭ, ĝi signifas "sekvi".
Kiel asertas la proverbo,
du estas kunuleco, sed tri, amaso.
Etendante la brakojn ambaŭflanke,
tiu homo diras: "Tiel grande".
Ene de buŝo, tiu homo estas malliberulo,
ĝuste kiel Jona en la baleno.
Unu arbo estas arbo. Du estas arbareto.
Per tri, oni kreas arbaron.
Metu tabulon sub arbo... jen fondaĵo.
Buŝo super arbo... jen "stultulo" (Ridoj)
Facile memoreblas,
ĉar parolpova arbo -- kia stultaĵo.
Ĉu vi memoras pri la fajro?
Du fajroj kune, kaj mi tre varmas.
Tri kune, estas multe da flamoj.
Metu fajron sub du arboj... "Brulado".
Por ni, la suno estas fonto de prospero.
Du sunoj kune signifas "Prospera".
Tri kune, "Fajreroj".
Kunigu la sunon kaj la lunon,
jen "Klareco",
sed ankaŭ "Morgaŭ", post tago kaj nokto.
Leviĝas la suno ĉe la hozironto. Sunleviĝo.
Pordo. Metu lignopecon malantaŭ,
kaj jen bartrabo.
Ĉi-flanke de la pordo, jen buŝo farante demandojn.
Frap-frap... Ĉu iu ĉeestas?
Tiu ĉi ulo ŝtelpaŝe eliras tra pordo.
Li eskapas.
Maldekstre estas virino.
Du virinoj signifas "Disputo".
(Ridoj)
Tri virinoj, atentu, tio signifas "Adulto".
Nu, ni ĵus vidis preskaŭ 30 ideogramojn.
Per tiu ĉi metodo, la unuaj ok radikoj
ebligos vin konstrui 32.
La sekvanta aro de ok ideogramoj
rezultigas 32 aldonajn.
Do sen tro granda strebo
vi povas lerni kelkcentojn da simboloj,
same kiel faras okjaruloj en Ĉinio.
Poste, per kunmetado de simboloj, oni faras frazojn.
Ekzemple, kunmetante "Monton" kaj "Fajron",
oni kreas "Fajrmonton", aŭ "Vulkanon".
Japanio estas la lando de la leviĝanta suno.
Jen "Suno" kaj "Deveno" kunmetitaj,
ĉar Japanio kuŝas oriente de Ĉinio.
Do, de kie ekaperas la suno? De Japanio.
Kaj kio signifas "Homo" kaj Japanio"?
"Japano".
La simbolo maldekstre estas "Du montoj"
stakigitaj unu sur la alian.
En praa Ĉinio, ĝi signifis "Ekzilo",
ĉar la imperiestroj kutimis ekzili 
siajn politikajn malamikojn
transmontare.
Hodiaŭ, "Ekzilo" fariĝis "Eliri".
Buŝo dirante kien eliri
estas "Elirejo".
Kaj tiu ĉi bildo estas signalo por mi silenti
kaj eliri tutsimple. Dankon.
(Aplaŭdoj)
Se nun prezidento Obama
invitus min fariĝi la nova Caro de Matematiko,
mi tiam proponus al li ion,
kio multe plibonigus, mi kredas,
la instruadon de matematiko en Usono.
Estus facile kaj malmultekoste
starigi tion.
La nuna instruprogramo de matematiko
baziĝas sur aritmetiko kaj algebro.
Kaj ĉio, kion ni lernas poste
direktiĝas al unu temo.
Kaj je la pinto de tiu piramido estas kalkulo.
Kaj mi venis por diri,
ke mi kredas, ke ĝi estas la malĝusta pinto de la piramido,
ke la ĝusta pinto - kion ĉiuj niaj studentoj,
ĉiu mezlerneja diplomito devus scii -
devus esti statistiko:
probablo kaj statistiko.
(Aplaŭdoj)
Ne miskomprenu min. Kalkulo estas grava temo.
Ĝi estas unu el la grandaj produktoj de la homa menso.
La naturleĝoj skribiĝas per la lingvo de kalkulo.
Kaj ĉiu studento de matematiko, sciencoj, inĝenierarto, ekonomiko
devus nepre lerni kalkulon
antaŭ la fino de sia unua fakultata jaro.
Sed mi venis diri, kiel profesoro de matematiko,
ke tre malmultaj efektive uzas kalkulon
laŭ konscia, signifoplena maniero, en sia ĉiutaga vivo.
Aliflanke,
statistiko - jen lernobjekto, kiun vi povus
kaj devus uzi ĉiutage. Ĉu ne?
Estas risko. Estas premio. Estas hazardo.
Estas kompreno de datumoj.
Mi kredas, ke se niaj studentoj, se niaj mezlernejanoj -
se ĉiuj usonaj civitanoj -
scius pri probablo kaj statistiko,
ni ne estus en la ekonomia konfuzo, en kiu ni estas nun.
Ne nur - dankon - ne nur tio...
sed se ĝi estas taŭge instruata, ĝi povas esti tre amuza.
Mi celas, probablo kaj statistiko
estas la matematiko de ludoj kaj vetoj.
Ĝi estas la analizo de tendencoj. Ĝi estas antaŭdiri la estonton.
Atentu, la mondo transiris
de la analogeco al la cifereco.
Kaj estas tempo, ke nia matematika instruprogramo ŝanĝiĝu
de la analogeco al la cifereco.
De la pli klasika, kontinua matematiko,
al la pli moderna, diskreta matematiko.
La matematiko de necerteco,
de hazardo, de datumoj -
kaj tio estas probablo kaj statistiko.
Resume, anstataŭ oferi al niaj studentoj
la lernadon de kalkul-teknikoj,
mi kredas, ke estus multe pli signifoplene
se ili ĉiuj scius, kion signifas du normaj diferencoj
ĉirkaŭ la averaĝo. Jen ĉio.
Mi tre dankas vin.
(Aplaŭdoj)
Vi jam scias, ke kadavra dissekcado
estas la tradicia maniero lerni homan anatomion.
Por studentoj, tio estas interesega sperto,
sed por lernejo, estas tre malfacila
kaj multekosta konservi tiun instruilon.
Tial, ni eksciis ke la plejmulto el anatomiaj klasoj
ne havas dissekcejon.
Eble pro la kosto, kaj ankaŭ, 
depende de kie staras la lernejo,
ĉar kadavrojn oni ne facile trovas ĉie ajn.
Por solvi la problemon,
ni disvolvis kun Dr-o <i>Brown</i> el <i>Stanford</i>
la jenon: la komputilan dissekco-lerno-tablon.
Tiu nomiĝas "<i>Anatomage Table<i>" 
(Anatomi-imaga tablo)
Do, per tiu <i>Anatomage Table</i>,
studentoj povas sperti
dissekcadon sen homa kadavro.
Gravas la formo de la tablo,
kaj ĉar ĝi estas klakebla, por bone ŝajnigi
kiel oni dissekcas en laboratorio,
aŭ eĉ kiel kirurgiisto operacias pacienton,
oni povas plene interagi kun la tablo.
La cifera korpo estas laŭskala,
do tutsame kiel
studentoj vidas veran korpon.
Mi tuj faros al vi
kelkajn demonstraciojn.
Tuj videblas kiel mi uzas
la fingron por interagi kun la cifera korpo.
Mi tuj faros kelkajn incizojn.
Mi povas incizi kiel ajn mi volas, ekzemple ĉi tie,
kaj tuj videblas kio estas ene.
Kaj eblas ŝanĝi la incizon
por vidi diversajn partojn.
Eble mi povas incizi tie,
por vidi la cerbon,
kaj mi povas ŝanĝi la incizon.
Videblas la internaj organoj.
Eblas nomi tion
la tranĉilan reĝimon.
Bone, mi tuj faros alian incizon.
Ĝuste tie.
Tio montras multajn internajn strukturojn.
Se oni deziras vidi la dorsan flankon,
oni renversas
kaj vidas la malsupron.
Tiele.
Se la bildoj igas vin
malkomforta aŭ ĝenita,
tio signifas ke ni bone laboris.
La anatomiistoj diris al ni,
ke tio estas plej alloga.
Nu, anstataŭ simple distranĉi korpon,
mi ŝatus fari pli klinike-signifoplenajn dissekcadojn.
Tion mi faros:
mi fortiros la haŭton, la muskolojn kaj la ostojn,
simple por vidigi internajn organojn.
Ĝuste tie.
Nu, kial ne sekcii
la hepaton ĝuste tie?
En ordo.
Ni imagu, ke interesas min rigardo al la koro.
Mi tuj faros iom da kirurgio.
Mi tuj sekcos vejnojn, arteriojn.
Mis!...
Oni ne deziras aŭdi tion dum vera operacio.
(Ridoj)
Sed feliĉe la cifera homo ebligas nin malfari.
(Ridoj)
Bone.
En ordo.
Lasu min proksimiĝi.
Mi tuj sekcios tie.
Kaj ĉiuj povos vidi la internon de la koro.
Oni vidas la atrion kaj la ventriklojn,
kiel la sango fluas al arterioj kaj vejnoj.
Ĝuste tiel,
studentoj povas izoli ajnan korpon
kaj dissekci ĝin kiel ajn dezirebla.
Ne limiĝas nur al dissekco.
Ĉar la ilo estas cifera, oni kapablas renversi dissekcadon.
Jen mi montros,
mi komencos montrante la skeletan strukturon,
kaj aldonante internajn organojn.
Jes.
Eble mi povas rapide tiel aldoni.
Kaj mi povas aldoni muskolojn
iom post iom,
simple tiel.
Videblas la tendenoj kaj muskoloj.
Mi ŝatus kapabli plifortigi tiarapide!
(Ridoj)
Tio estas alia maniero lerni anatomion.
Alia afero, kiun mi povas montri al vi:
rilative ofte, kuracistoj
nur povas vidi pacientojn
per radiogafaĵoj.
Jen,
<i>Anatomage Table</i> montras ekzakte
kiel aperas la anatomion per radiagrafado.
Oni povas ankaŭ interagi kun la rezultoj,
kaj se oni volas,
eblas kompari
ankaŭ kiel anatomio aperus
per radiografaĵo.
Nu, kiam oni finas,
sufiĉas remontri la korpon
kaj la aparato pretas por nova sesio.
Ŝajnas ke la aparato
povas ankaŭ ŝanĝi la sekson.
Jen estas ina korpo.
Tio estis <i>Anatomage Table</i>. Mi dankas vin.
(Aplaŭdoj)
En 2008 ciklono Nargis ruinigis Birmon.
Milionoj da homoj bezonegis helpon.
UN volis sendi homojn kaj provizaĵojn al la regiono.
Sed ne estis mapoj, vojo-mapoj,
mapoj montrantaj hospitalojn, neniu maniero por helpi atingi la viktimojn de la ciklono.
Kiam ni rigardas mapon de Los-Anĝeleso aŭ Londono,
apenaŭ eblas kredi,
ke je 2005 nur 15 elcentoj de la mondo
estis mapigita laŭ geografie enkodigebla nivelo de detaloj.
UN alfrontis problemon
jam spertitan de la plejparto de la mondo:
la manko de detalaj mapoj.
Sed helpo ekvenis.
Ĉe Google, 40 volontuloj
uzis novan komputilan programon
por mapigi 120 mil kilometrojn da vojoj,
3 mil hospitalojn, loĝistikajn kaj elstarajn punktojn.
Kaj ili bezonis nur kvar tagojn.
Kiun novan programon ili uzis? Google Mapmaker.
Google Mapmaker estas teĥnikaĵo, kiu kapabligas ĉiun el ni
mapigi tion, kion ni loke konas.
Homoj uzis tiun programon
por mapigi ĉion, de vojoj ĝis riveroj,
de lernejoj ĝis lokaj entreprenoj,
kaj de video-vendejoj ĝis la stratangula vendejo.
Mapoj gravas.
La prestiĝa ekonomiisto Hernando de Soto
substrekis, ke la ŝlosilo por ekonomia elstariĝo
por la plejmulto da evolulandoj
estas ekspluati la grandajn kvantojn de nekapitaligitaj terpecoj.
Ekzemple, unu duiliono da dolaroj
en terenaĵoj restas nekapitaligitaj, nur en Barato.
En la lasta jaro,
miloj da uzantoj en 170 landoj
mapigis milionojn da informeroj
kaj kreis mapon kun detalnivelo ĝis tiam neimagebla.
Kaj tio estis ebla danke al
la povo de pasiaj uzantoj ĉie.
Ni rigardu kelkajn el la mapoj
kreataj de uzantoj nun.
Nu, dum ni parolas, homoj mapigas la mondon
en tiuj 170 landoj.
Vi povas vidi Bridget en Afriko, kiu ĵus mapigis vojon en Senegalo.
Pli proksime de ni, Chalua faris same pri vojo en Bangalore.
Tio estas la rezulto de komputa geometrio
gestorekonado kaj maŝinlernado.
Tio estas venko de miloj da uzantoj,
en centoj da urboj,
uzanto post uzanto, eldonado post eldonado.
Tio estas invito al la 70 elcentoj
de nia nemapigita planedo.
Bonvenon al la nova mondo.
(Aplaŭdoj)
Antaŭ kelkaj jaroj,
mi sentis, ke mi estis rutiniĝinta,
kaj decidis sekvi la spurojn
de la granda usona filozofo Morgan Spurlock
kaj mi provis ion novan dum 30 tagoj.
La ideo estas fakte tre simpla.
Pensu pri io, kion vi ĉiam volis aldoni al via vivo
kaj provu ĝin dum la venontaj 30 tagoj.
Okazas, ke
30 tagoj estas la ĝusta kvanto de tempo
por aldoni novan kutimon aŭ forigi kutimon --
kiel spekti la televidnovaĵojn --
el via vivo.
Kelkajn aferojn mi lernis dum tiuj 30-tagaj defioj.
La unua estis,
la tempo estis multe pli memorinda,
ol la nura pasado de monatoj, tuj forgesita.
Tio estis parto de defio, kiun mi faris al mi mem: preni unu foton ĉiutage dum monato.
Kaj mi memoras precize kie mi estis
kaj kion mi faris en tiu tago.
Mi ankaŭ rimarkis,
ke dum mi komencis fari pliajn kaj pli malfacilajn 30-tagajn defiojn,
mia memfido kreskis.
Mi pasis de komputila nerdo vivanta ĉe skribotablo
al la tipo de ulo, kiu biciklas ĝis la laborejo --
pro amuziĝo.
Eĉ lastjare mi fine grimpis Monton Kilimanĵaron,
la plej altan monton en Afriko.
Mi neniam estis tiel aventurema
antaŭ ol mi startis miajn 30-tagajn defiojn.
Mi ankaŭ konstatis,
ke se oni vere volas,
oni povas fari kion ajn dum 30 tagoj.
Ĉu vi iam volis verki romanon?
Ĉiunovembre,
plurdekmiloj da homoj
provas verki siajn 50-mil-vortajn romanojn de nulo
dum 30 tagoj.
Nu, sufiĉas, ke vi verku
1 667 vortojn ĉiutage
dum unu monato.
Tiel mi faris.
Parenteze, la sekreto estas ne enlitiĝi
ĝis atingi la vortkvanton por tiu tago.
Vi povas esti dormo-senigita
sed vi finos vian romanon.
Nun, ĉu mia libro estas la venonta granda usona novelo?
Ne. Mi verkis ĝin en unu monato.
Ĝi estas aĉa.
Sed por la cetero de mia vivo
se iam mi renkontas John Hodgman en TED-festo,
mi ne estos devigita diri:
"Mi estas komputil-sciencisto".
Ne, ne, se mi volas mi povas diri "Mi estas verkisto".
(Ridoj)
Do jen lasta afero, kiun mi ŝatus mencii.
Mi lernis, ke kiam mi faris etajn, daŭripovajn ŝanĝojn,
aferojn, kiujn mi povus plu fari poste,
estas pli probable, ke ili restu.
Nenio malbona rilate al grandaj, frenezaj defioj.
Fakte ili estas ege amuzaj.
Sed ili malpli verŝajne restos.
Kiam mi rezignis sukeron dum 30 tagoj,
la tago 31-a aspektis jene.
(Ridoj)
Do jen mia demando al vi:
Kion vi atendas?
Mi garantias al vi, ke la sekvaj 30 tagoj
pasos
ĉu vi ŝatas tion aŭ ne,
do kial ne pensi pri io,
kion vi ĉiam volis provi
kaj starti ĝin
por la venontaj 30 tagoj?
Dankon.
(Aplaŭdoj)
Imagu, se vi volas -- donacon.
Mi ŝatus, ke vi bildigu al vi tion.
Ĝi ne estas tre granda --
proksimume kiel golfpilko.
Do imagu, ke ĝi estas tute enpakigita.
Sed antaŭ ol montri al vi tion, kio estas ene,
mi devas precizigi, ke ĝi faros nekredeblaĵojn al vi.
Ĝi kunigos vian tutan familion.
Vi sentos vin amata kaj estimata kiel neniam antaŭe
kaj retrovos amikojn kaj gekonatojn
pri kiuj vi ne aŭdis de jaroj.
Adorado kaj admirado
superŝutos vin.
Ĝi repensigos vin pri tio, kio plej gravas en via vivo.
Ĝi redifinos vian sencon
pri spiriteco kaj fido.
Vi ekhavos novan komprenon
kaj fidon je via korpo.
Vi havos nesupereblan viglecon kaj energion.
Vi ekspansios vian vortprovizon,
renkontos novajn homojn
kaj havos pli sanan vivostilon.
Kaj atentu --
vi havos oksemajnan feriadon
dum kiu vi faros absolute nenion.
Vi havos nekalkuleblajn frandmanĝojn.
Floroj alvenos kvazaŭ kamionplene.
Homoj diros al vi
"Vi ŝajnas bonfartega. Ĉu pro plastia kirurgio?"
Kaj vi havos vivdaŭran provizadon
de bonaj medikamentoj.
Vi estos defiata, inspirata,
instigata kaj humiligata.
Via vivo ekprenos novan signifon.
Paco, sano,
sereneco, feliĉo,
nirvano.
Kiu prezo?
55 mil dolaroj,
kaj tio estas nekredebla bonpreza.
Mi scias, ke nun vi volegas ekscii
kio ĝi estas kaj kie vi povas akiri ĝin.
Ĉu Amazon liveras ĝin?
Ĉu ĝi havas logotipon de Apple sur ĝi?
Ĉu estas atendo-listo?
Probable ne.
Tiu donaco venis al mi antaŭ ĉirkaŭ kvin monatoj.
Ĝi similis al tio ĉi, kiam ĝi estis tutpakita --
ne tiom bela.
Kaj tio ĉi,
kaj tiam tio ĉi.
Ĝi estis rara gemo --
cerbo-tumoro,
hemangioblastomo --
la donaco, kiu neniam elĉerpiĝas.
Kaj kvankam mi fartas bone, nun,
mi ne dezirus tian donacon al vi.
Mi ne certas, ke vi volus ĝin.
Tamen mi ne ŝanĝus mian sperton.
Ĝi profunde modifis mian vivon
laŭ manieroj, kiujn mi ne atendis,
laŭ ĉiuj manieroj, kiujn mi ĵus kundividis kun vi.
Do la venontan fojon, kiam vi alfrontos
ion neatenditan,
nedeziritan kaj necertan,
konsideru
ke ĝi povas esti donaco.
(Aplaŭdoj)
Bakterioj estas la plej malnovaj vivantaj organismoj sur la tero.
Ili estas ĉi tie jam miliardojn da jaroj,
kaj ili estas unuĉelaj mikroskopaj organismoj.
Ili do konsistas el unu ĉelo, kaj ili havas la specialan econ ...
posedi nur unu pecon da DNA.
Ili havas malmultegajn genojn kaj genetikajn informojn
por kodigi ĉiujn aferojn, kiujn ili efektivigas.
Kaj la maniero, laŭ kiu bakterioj vivas,
estas, ke ili konsumas nutraĵojn el la medio,
ili kreskas ĝis duobla grando, ili mez-akse distranĉiĝas,
kaj unu ĉelo fariĝas du, kaj tiel plu, kaj tiel plu.
Ili nur kreskas kaj dividiĝas, kaj kreskas kaj dividiĝas, do ia enua vivo,
escepte de tio, laŭ mia argumento,
ke vi havas mirigan interrilaton kun tiuj estaĵoj.
Mi scias, ke vi konsideras vin kiel homoj, kaj mi konsideras vin iom tiel.
Ĉi tiu figuro celas reprezenti
mezan homan estaĵon,
kaj la cirkletoj tie estas ĉiuj ĉeloj, kiuj konsistigas la korpon.
Estas proksimume duiliono da homaj ĉeloj en ĉiu el ni,
kreante nian identon kaj kapablon,
sed estas aldone 10 duilionoj da bakteriaj ĉeloj
en aŭ sur ni je ĉiu momento de la vivo.
Do 10-oble pli da bakteriaj ĉeloj
ol homaj ĉeloj ĉe homa estaĵo.
Kaj kompreneble estas la DNA, kiu gravas,
do jen ĉiuj A, T, G kaj C,
kiuj konsistigas vian genetikan kodon kaj ĉiujn viajn ĉarmajn karakterizaĵojn.
Vi havas proksimume 30 000 genojn.
Nu, montriĝis, ke vi havas 100-oble pli da bakteriaj genoj
ludantaj rolon en aŭ sur vi dum via tuta vivo.
Vi maksimume estas dek-procente homa,
sed pli probable proksimume unu-procente homa,
depende de la mezurilo kiun vi preferas.
Mi scias, ke vi pensas pri vi, kiel pri homaj estaĵoj,
sed mi pensas pri vi, kiel pri 90- aŭ 99-procente bakteriaj.
(Rido)
Tiuj bakterioj ne estas pasivaj kunuloj,
ili estas nekredeble gravaj por teni nin vivantaj.
Ili kovras nin kiel nevidebla korpa kiraso,
kiu fortenas ekologiajn minacojn,
por ke ni restu sanaj.
Ili digestas niajn manĝitaĵojn, faras niajn vitaminojn,
ili efektive edukas nian imunsistemon
por forteni malbonajn mikrobojn.
Do ili faras ĉiujn tiujn mirindajn aferojn,
kiuj helpas nin kaj estas nemalhaveblaj por teni nin vivantaj,
kaj ili neniam ricevas ies atenton pro tio.
Sed ili akiras grandan atenton pro la multaj teruraj aferoj,
kiujn ili ankaŭ faras.
Estas ĉiaspecaj bakterioj sur la tero,
kiuj neniam ajn okupiĝu en aŭ sur vi,
kaj se ili ja estas tie, ili igas vin nekredeble malsanaj.
Kaj do, la demando por mia laboratorio estas, ĉu vi volas pripensi
pri ĉiuj bonaĵoj, kiujn bakterioj faras, aŭ pri ĉiuj malbonaĵoj kiujn ili faras.
Ni al ni demandis, kiel ili povas fari ion ajn.
Mi volas diri, ke ili nekredeble tiom etas,
ke oni bezonas mikroskopon por vidi iun.
Ili vivas tian enuan vivon, kie ili kreskas kaj dividiĝas,
kaj ili ĉiam estis konsiderataj kiel tiuj malsocialaj malsociemaj organismoj.
Kaj tiel ŝajnis al ni, ke ili estas nepre tro malgrandaj por efiki
en la medio,
se ili simple agas individue.
Kaj ni do volis pripensi, ĉu povus esti alia maniero,
laŭ kiu bakterioj vivas.
La spuro al tio venis de iu mara bakterio
nomata "Vibrio fischeri".
Tio, al kio vi rigardas en ĉi tiu bildo, estas nur persono de mia laboratorio,
tenanta botelon kun likva kulturo de bakterio,
sendanĝera bela oceana bakterio,
nomata "Vibrio fischeri".
Tiu bakterio havas la specialan kapablon lumi,
do ĝi biolumineskas,
kiel lumas lampiroj.
Ni ne faras ion ajn al ĉi tiuj ĉeloj.
Ni nur fotis malŝaltinte la lumon en la ĉambro,
kaj jen tio, kion ni vidas.
Interesis nin,
ne ke, la bakterioj lumas,
sed kiam, la bakterioj lumas.
Ni rimarkis, ke kiam la bakterioj solis,
do kiam ili estis en malkoncentrita suspensaĵo, ili ne lumis.
Sed kiam ilia ĉelnombro kreskis ĝis iu valoro,
ĉiuj bakterioj samtempe eklumis.
Nia demando estis, kiel bakterioj, tiuj primitivaj organismoj,
kapablas distingi momenton, kiam ili estas solaj,
disde momento, kiam ili estas en komunumo,
por tiam kune fari ion.
Ni malkovris, ke la maniero, laŭ kiu ili faras tion, estas ke ili parolas unu al la alia,
kaj ili parolas per kemia lingvo.
Jen mia supozata bakteria ĉelo.
Kiam ĝi estas sola, ĝi faras neniom da lumo.
Sed ĝi ja produktas kaj sekrecias malgrandajn molekulojn,
kiujn vi povas imagi kiel hormonojn,
kaj tiuj estas la ruĝaj trianguloj, kaj kiam la bakterio solas,
la molekuloj nur forflosas, do neniu lumo.
Sed kiam la bakterioj plinombriĝas kaj duobliĝas
kaj ĉiuj kune produktas tiujn molekulojn,
la molekuloj -- la eksterĉela kvanto de tiu molekulo --
pliiĝas proporcie kun la ĉela nombro.
Kaj kiam la molekuloj atingas certan kvanton,
kiu sciigas al la bakterioj, kiom estas da najbaroj,
ili rekonas tiun molekulon
kaj ĉiuj bakterioj samtempe eklumas.
Jen kiel bioluminesko funkcias --
ili interparolas per tiuj kemiaj vortoj.
La kialo, pro kiu "Vibrio fischeri" faras tion, venas el la biologio.
Ankoraŭ pri la bestoj en la oceano ...
"Vibrio fischeri" vivas en ĉi tiu kalmaro.
Jen havaja kalmaro "Euprymna scolopes",
surdorsigita,
kaj mi esperas, ke vi vidu ĉi tiujn du brilajn lobojn,
kiuj gastigas la ĉelojn de "Vibrio fischeri",
kiuj loĝas tie, ĉe alta ĉelnombro.
La molekuloj tieas grandnombre, kaj ili lumas.
La kalmaro toleras tiujn petolulojn,
ĉar ĝi volas tiun lumon.
La simbiozo funkcias jene:
tiu malgranda kalmaro vivas tuj apud la havaja marbordo
nur en ĝisgenuaj akvejoj.
La kalmaro estas noktulo, do tage
ĝi kaŝiĝas sub la sablon kaj dormas,
sed nokte ĝi aperu por ĉasi.
Dum helaj noktoj, kiam estas multe da stela aŭ luna lumo,
tiu lumo povas penetri en la profundon de la akvo,
en kiu la kalmaro vivas, ĉar ĝi profundas nur eble duonmetron.
La kalmaro evoluigis ŝutron,
kiun ĝi povas fermi kaj malfermi super tiu speciala lumorgano gastiganta la bakteriojn.
Krome ĝi havas sensojn sur sia dorso
por sensi, kiom da stela aŭ luna lumo trafas sian dorson.
Kaj ĝi fermas kaj malfermas la ŝutron tiel,
ke la kvanto da lumo el la malsupro --
farita de la bakterioj --
precize egalas al la lumkvanto, kiu trafas la dorson de la kalmaro,
tiel ke la kalmaro ne faras ombron.
Ĝi fakte uzas la lumon de la bakterioj
por kontraŭlumigi sin, per kontraŭpredada aparato,
por ke predantoj ne povu vidi ĝian ombron,
kalkuli ĝian trajektorion, kaj manĝi ĝin.
Ĝi estas kvazaŭ la radarimuna bombavio de la oceano.
(Rido)
Tamen, se vi pripensas tion, la kalmaro havas teruran problemon,
ĉar ĝi havas mortantan, dikan bakteri-kultivejon
kaj ĝi ne povas konservi tion.
Jen kio okazas: ĉiumatene je sunleviĝo
la kalmaro revenas por dormi, ĝi kaŝiĝas sub la sablon,
kaj per pumpilo ligita al sia tagnokta ritmo,
kiam la suno leviĝas, ĝi forpumpas proksimume 95 procentojn de la bakterioj.
Nun post tiu malkoncentriĝo de la bakterioj, la eta hormona molekulo malaperis,
do la bakterioj ne lumas,
sed kompreneble la kalmaro ne maltrankviliĝas. Ĝi dormas en la sablo.
Kaj dum la daŭro de la tago, pro la bakteria duobliĝo ...
ili eligas la molekulon, kaj eklumas nokte,
precize kiam la kalmaro volas.
Unue ni montris, kiel tiu bakterio faras tion,
sed poste ni ekuzis la ilojn de molekula biologio
por vere kompreni la mekanismon.
Kaj ni trovis (ĉi tio denove estu mia bakteria ĉelo)
ke "Vibrio fischeri" posedas proteinon,
(la ruĝa skatolo) enzimon kiu faras ...
tiun etan hormonan molekulon (la ruĝa triangulo).
Kaj poste, dum la ĉeloj kreskas, ili ĉiuj liberigas tiun molekulon
en la medion, do tie multas la molekuloj.
Kaj la bakterio havas sur sia ĉelsurfaco ankaŭ ingon,
kiu estas kiel seruro, kies ŝlosilo estas tiu molekulo.
Ili estas kiel la ingoj sur la surfacoj de viaj ĉeloj.
Kiam la molekulo atingas certan kvanton,
kiu signifas ion pri la nombro de la ĉeloj,
tiam ĝi enadaptiĝas en tiun ingon
kaj informo eniras la ĉelojn
igante la ĉelojn ŝalti
tiun kolektivan konduton lumi.
Tio estas interesa, ĉar en la pasinta jardeko
ni trovis, ke tio ne estas nur iu anomalio
de tiu stranga brilanta bakterio kiu vivas en la oceano,
male, ĉiuj bakterioj havas tiajn sistemojn.
Laŭ nia nuna kompreno, ĉiuj bakterioj kapablas interparoli.
Ili faras kemiajn vortojn, ili rekonas tiujn vortojn,
kaj ili ŝaltas grupajn kondutojn,
kiuj nur sukcesas, se ĉiuj ĉeloj konkorde partoprenas.
Estas aparta nomo por tio, oni nomas ĝin kvorumsensado.
Ili voĉdonas per tiuj kemiaj voĉoj,
la voĉoj estas kalkulataj, kaj sekve ĉiuj respondas la voĉdonadon.
Gravas por la nuna prelego scii,
ke estas centoj da kondutoj,
kiujn bakterioj efektivigas laŭ tiuj kolektivaj manieroj.
Sed verŝajne la plej grava por vi estas veneneco.
Ne estas tiel, ke kelkaj bakterioj eniras vin
kaj eksekrecias iun venenon;
vi estas grandega, tio neniom efikus en vi. Vi gigantas.
Ni nun komprenas,
ke ili eniras vin, atendas, ekkreskas,
nombras sin per tiuj malgrandaj molekuloj,
kaj scias, ke kiam ili atingas la taŭgan ĉelnombron,
se ĉiuj bakterioj kune lanĉas sian venenatakon,
tiam ili sukcese venkos grandegan gastiganton.
Bakterioj ĉiam regas malsanigecon per kvorumsensado.
Tiel ili laboras.
Ni ankaŭ esploris, pri kiuj estas tiuj molekuloj,
kiuj estas la ruĝaj trianguloj en miaj antaŭaj bildoj.
Jen la molekulo de "Vibrio fischeri".
Jen la vorto, per kiu ĝi interparolas.
Tiam, ni ekrigardis al aliaj bakterioj,
kaj jen nur kelkaj el la molekuloj, kiujn ni malkovris.
Mi esperas, ke vi vidu,
ke la molekuloj interrilatiĝas.
La maldekstra parto de la molekulo estas identa
ĉe ĉiu aparta specio de bakterioj.
Sed la dekstra parto de la molekulo iomete malsamas ĉe ĉiu aparta specio.
Ĝi atribuas
speci-specifojn al tiuj lingvoj.
Ĉiu molekulo enadaptiĝas en sian partneran ingon kaj en neniun alian.
Do tiuj konversacioj estas privataj, sekretaj.
Tiuj konversacioj estas por komunikado ene de specio.
Ĉiu bakterio uzas apartan molekulon, kiu estas ĝia lingvo,
ebligante al ĝi nombri siajn proprajn samspeciulojn.
Tiam alveninte tie, ni pensis ke
ni ekkomprenis ke bakterioj havas tiujn sociajn kondutojn.
Sed ni fakte pensis, ke plejofte
bakterioj ne vivas solaj, ili vivas en nekredeblaj miksaĵoj,
kun centoj aŭ miloj da aliaj bakterispecioj.
Kaj tio estas prezentata sur ĉi tiu bildo. Ĉi tio estas via haŭto.
Estas nur bildo, mikrofotografaĵo de via haŭto.
Ĉie ajn sur via korpo aspektas pli-malpli kiel ĉi tiu,
kaj mi esperas, ke vi vidu, ke tie estas ĉiuspecaj bakterioj.
Kaj sekve ni ekpensis, ke se vere temas pri komunikado inter bakterioj,
kaj pri nombrado de la najbaroj,
ne sufiĉas povi paroli nur ene de sia propra specio.
Devas ekzisti maniero sensi
la ceterajn bakteriojn en la populacio.
Tial ni revenis al molekula biologio
kaj ekesploris malsamajn bakteriojn,
kaj ni trovis, ke bakterioj
fakte estas plurlingvaj.
Ĉiuj havas specispecifan sistemon,
ili havas molekulon, kiu diras "mi".
Sed paralele al tio, estas dua sistemo,
kiun ni malkovris, kiu estas komuna.
Ili do havas duan enzimon, kiu faras duan signalon,
kaj tiu havas sian propran ingon,
kaj tiu molekulo estas la interlingvo de bakterioj.
Ĝi estas uzata de ĉiuj malsamaj bakterioj
kaj ĝi estas la lingvo por interspecia komunikado.
Bakterioj do kapablas nombri
kiom da "mi", kaj kiom da "vi".
Ili prenas tiun informon enen,
kaj ili decidas, kiuj taskoj efektivigendas
depende de kiuj estas en la plimulto kaj kiuj en la malplimulto
de koncerna populacio.
Nu tiam, ni denove turniĝis al la kemio,
kaj ni eltrovis, kiu estas tiu komuna molekulo.
Temas pri la rozkoloraj ovaloj en mia lasta bildo, jen ĝi.
Ĝi estas tre malgranda kvinkarbona molekulo.
Ni lernis la gravan aferon,
ke ĉiu bakterio havas precize la saman enzimon
kaj faras precize la saman molekulon.
Ili do ĉiuj uzas tiun molekulon
por interspecia komunikado.
Tio estas la bakteria Esperanto.
(Rido)
Atinginte tiun scion, ni eklernis,
ke bakterioj kapablas paroli unu al la alia per tiu kemia lingvo.
Sed ni ekpensis, ke eble estas io praktika,
kion ni ankaŭ povas fari ĉi tie.
Mi rakontis al vi, ke bakterioj efektive havas ĉiujn ĉi sociajn kondutojn,
ili komunikadas per tiuj molekuloj.
Kompreneble, mi ankaŭ rakontis al vi, ke unu el la gravaj aferoj, kiujn ili faras,
estas iniciati malsanigon uzante kvorumsensadon.
Ni pensis pri kio okazus, se ni farus al tiuj bakterioj
ke ili ne kapablu paroli aŭ aŭdi.
Ĉu tiel povus esti novaj specoj de antibiotikoj?
Kompreneble, vi ĵus aŭdis kaj jam scias,
ke ni estas elĉerpantaj nian provizon da antibiotikoj.
Bakterioj iĝis nun nekredeble imunaj al multaj medikamentoj,
pro tio, ke ĉiuj antibiotikoj, kiujn ni uzas, mortigas bakteriojn.
Ili krevigas la bakterian membranon,
ili faras la bakterion tia, ke ĝi ne povas reprodukti sian DNA-on.
Ni mortigas bakteriojn per tradiciaj antibiotikoj
kaj tiel bredelektas rezistajn mutaciintojn.
Kaj sekve ni nun kompreneble havas tiun tutmondan problemon
pri infektaj malsanoj.
Ni pensis, nu, se ni povus okazigi iajn kondutoŝanĝojn,
fari tiujn bakteriojn tiaj, ke ili ne kapablu paroli, ne povu nombri,
kaj ne sciu kiam lanĉi venenon.
Kaj do precize tion ni faris, ni elektis du strategiojn.
La unua estas, ke ni celis
la enspecian komunikadan sistemon.
Ni do faris molekulojn, kiuj iel aspektas kiel la veraj molekuloj
kiujn vi vidis, sed ili estas iomete malsamaj.
Kaj sekve, ili enadaptiĝas en tiuj ingoj,
kaj blokas la rekonon de la veraj.
Celante la ruĝan sistemon
ni kapablas fari speci-specifajn,
aŭ malsan-specifajn kontraŭkvorumsensajn molekulojn.
Ni ankaŭ faris la samon pri la rozkolora sistemo.
Ni prenis tiun universalan molekulon kaj iom turnis ĝin,
tiel ke ni faris kontraŭilojn ...
de la interspecia komunikada sistemo.
La espero estas, ke tiuj estos uzataj ĉe larĝaspektraj antibiotikoj,
kiuj efikas kontraŭ ĉiuj bakterioj.
Fine, mi montros al vi la strategion.
Ĉi tie mi uzas nur la interspecian molekulon,
sed la logiko precize samas.
Vi scias, ke kiam tiu bakterio eniras beston,
ĉikaze muson,
ĝi ne tuj ekvenenigas.
Ĝi eniras, ekkreskas, kaj
ekekskrecias siajn kvorumsensajn molekulojn.
Ĝi scias, kiam estas sufiĉe da bakterioj
por lanĉi la atakon,
kaj la besto mortas.
Ni kapablis doni tiujn venenajn infektojn,
sed ni donis ilin kune kun niaj kontraŭkvorumsensaj molekuloj,
kiuj do estas molekuloj aspektantaj kiel la veraj,
sed iomete malsamas, kiel desegnite en ĉi tiu bildo.
Ni nun scias, ke se ni donas al besto malsanigan bakterion,
multmedikamentimunan malsanigan bakterion,
kaj samtempe donas nian kontraŭkvorumsensan molekulon,
fakte la besto restas vivanta.
Ni opinias, ke tio estas la nova generacio de antibiotikoj
kaj ke ĝi helpos nin solvi, almenaŭ komence,
tiun grandan problemon de rezisto.
Mi esperas ke vi opiniu, ke bakterioj povas paroli unu al la alia,
ke ili uzas kemiaĵojn kiel vortojn,
ke ili havas nekredeble malsimplan kemian leksikonon,
kiun ni nun nur komencas esplori.
Kompreneble, tio ebligas al bakterioj
fariĝi multĉelaj.
Do en la spirito de TED ili faras aferojn kune,
ĉar tio realigas pozitivan ŝanĝon.
Bakterioj havas tiujn kolektivajn kondutojn,
kaj ili povas efektivigi taskojn,
kiujn ili neniam povus plenumi,
se ili simple agus individue.
Mi esperus plu argumenti al vi,
ke tio estas la inventaĵo de multĉeleco.
Bakterioj estas sur la tero jam miliardojn da jaroj.
Homoj, nur kelkcent milojn.
Ni pensas, ke bakterioj faris la regulojn,
laŭ kiuj multĉeluloj funkcias.
Ni pensas, ke esplorante bakteriojn,
ni povos kompreneti multĉelecon en la homa korpo.
Ni scias, ke la principoj kaj reguloj,
se eblas kompreni ilin en tiaj primitivaj organismoj,
estigas esperon, ke ili estos aplikataj
ankaŭ por aliaj homaj malsanoj kaj homaj kondutoj.
Mi esperas, ke vi lernis,
ke bakterioj povas distingi sin de aliaj.
Uzante tiujn du molekulojn, ili povas diri "mi" kaj ili povas diri "vi".
Kompreneble ni faras tion
kaj laŭ molekula maniero,
kaj ankaŭ laŭ ekstera maniero,
sed mi pensas pri la molekula afero.
Jen precize, kio okazas en via korpo.
Ne estas ke viaj korĉeloj kaj viaj renĉeloj intermiksiĝas ĉiutage,
kaj estas pro tio, ke ĉiu ĉi kemio okazas, ke tiuj molekuloj diras,
kion ĉiu el tiuj ĉelgrupoj estas,
kaj kio devus esti iliaj taskoj.
Denove, ni pensas, ke bakterioj inventis tion,
kaj vi nur evoluigis kelkajn kromajn ecojn,
sed ĉiuj ideoj estas en tiuj simplaj sistemoj, kiujn ni povas esplori.
La fina afero estas, denove nur por ripeti ke estas praktika parto,
ke ni faris tiujn kontraŭkvorumsensajn molekulojn,
kiuj estas evoluigataj kiel novspecaj sanigiloj.
Sed nun, por iom reklami ĉiujn bonajn kaj miraklajn bakteriojn,
kiuj vivas sur la tero,
ni ankaŭ faris molekulojn favorajn al kvorumsensado.
Do, ni celis tiujn sistemojn por igi la molekulojn pli bone labori.
Memoru, ke vi havas en aŭ sur vi almenaŭ dekoble pli da bakteriaj ĉeloj,
kiuj tenas vin sana.
Ni ankaŭ provas plifortigi la konversacion
de la bakterioj, kiuj vivas kiel kunagantoj kun vi,
esperante igi vin pli sana,
plibonigante tiujn konversaciojn,
por ke bakterioj povu pli bone fari la aferojn,
kiujn ni deziras de ili, ol ili farus individue.
Fine, mi volis montri al vi,
ke ĉi tio estas mia kunlaborantaro ĉe Princeton, Nov-Ĵersejo.
Ĉio, pri kio mi parolis al vi, estis eltrovata de iu en tiu bildo.
Mi esperas, ke kiam vi lernas aferojn
pri kiel la natura mondo funkcias --
mi nur volas diri, ke ĉiam, kiam vi legas ion en la ĵurnalo
aŭ aŭdas iun paroli pri io ridinda en la natura mondo,
ĝi estas farita de infano.
Scienco estas farata de tiu demografia grupo.
Ĉiu el tiuj homoj estas inter 20- kaj 30-jara,
kaj ili estas la motoro, kiu pelas sciencan malkovradon en ĉi tiu lando.
Estas vere bonŝanca demografio, por kunlabori.
Mi iĝas ĉiam pli aĝa kaj ili havas ĉiam la saman aĝon,
kaj estas ravega laborposteno.
Mi volas danki vin pro la invito al mi tien ĉi.
Estas granda plezuro por mi veni al ĉi tiu konferenco.
(Aplaŭdo)
Dankon.
(Aplaŭdo)
Antaŭ tri jaroj kaj duono
mi faris unu el la plej bonaj decidoj de mia vivo.
Kiel novjara decido,
mi rezignis dietadon, ĉesis zorgi pri mia pezo,
kaj lernis manĝi konscience.
Nun mi manĝas kiam ajn mi estas malsata,
kaj jam perdis 10 funtojn.
Tiu ĉi estas mi je 13,
kiam mi komencis mian unuan dieton.
Nun kiam mi rigardas al la bildo, mi pensas,
ke mi ne bezonis dieton,
sed konsilojn pri modo.
(Ridado)
Sed tiam mi pensis ke mi bezonis maldikiĝi,
kaj kiam mi revenis al mia antaŭa pezo,
kompreneble mi kulpigis min mem.
Kaj dum la venontaj tri dekjaroj,
mi spertis diversajn dietojn.
Sendepende de kion mi faris,
ĉiam la perdita pezo revenis.
Mi certas ke multaj el vi konas la senton.
Kiel neuroscientistino,
mi miris, kial ĝi estas tiom malfacila?
Evidente, via pezo dependas
de kiom vi manĝas kaj kiom da energio vi forbrulas.
Tio, kion multaj homoj ne prikonscias
estas ke malsato kaj energiuzo
estas kontrolataj de la cerbo,
plejparte senkonscie.
Via cerbo kaŝe faras multajn taskojn,
kaj tio estas bona,
ĉar via konscia menso --
kiel diri ĝentile? --
estas ja distriĝema.
Estas bone ke vi ne forgesas spiri
dum kaptas vian atenton filmo.
Vi ne forgesas kiel marŝi
dum vi pensas kion manĝi vespere.
Via cerbo ankaŭ havas sian senton
pri via pezo,
spite al tio, kion vi kredas konscie.
Ĝi nomiĝas regulpunkto,
sed jen malĝusta termino,
ĉar ĝi estas etendiĝo
de ĉ. 10 aŭ 15 funtoj.
Vi povas elekti vivmanieron por ŝanĝi vian pezon
supren kaj suben, ene de tiu etendiĝo,
sed estas multe, multe pli malfacile eliĝi 
el la etendiĝo.
La hipotalamuso estas la parto de la cerbo
kiu regulas korpopezon.
Pli ol dekduo da kemiaj signaloj
en la cerbo ordonas vian korpon plialtigi ĝian pezon,
pli ol alia dekduo ordonas la malon,
kaj la sistemo funkcias kiel termostato,
responde al signaloj el via korpo
per ĝustigo de malsato, korpa aktivado
kaj metabolismo,
por teni vian pezon konstata, 
malgraŭ eksteraj ŝanĝoj.
Termostato funkcias tiel, ĉu ne?
Ĝi stabiligas la temperaturon de via domo
dum la vetero ŝanĝiĝas ekstere.
Nun, vi povus klopodi ŝanĝi la temperaturon
de via domo, malfermante fenestron dumvintre,
sed tio ne ŝanĝos la regulpunkton de la termostato.
kiu respondos ŝaltante la fornon
por varmigi la lokon kiel antaŭe.
Via cerbo funkcias tute same.
Ĝi respondas al maldikiĝo per uzo de potencaj iloj
por revenigi vian korpopezon
al punkto, kiun ĝi konsideras normala.
Se vi ege maldikiĝas,
via cerbo reagas kvazaŭ vi malsatmortus,
kaj ĉu vi komencas dikiĝi aŭ maldikiĝi,
la reago de via cerbo estas la sama.
Plaĉus al ni, ke la cerbo povus diri
ĉu oni bezonas maldikiĝi aŭ ne,
sed ĝi ne povas.
Se vi perdas multon de via korpopezo,
vi malsaltiĝas
kaj viaj muskoloj bruligas malpli da energio.
Dr. Rudy Leibel el la Universitato de Kolombio
malkovris, ke homoj kiuj perdis
10 procenton de ilia korpopezo
bruligas 250 ĝis 400 kaloriojn malpli
ĉar iliaj metabolismoj estas jam subpremitaj
Tio estas multe da manĝaĵoj.
Tio signifas ke sukcesa dietanto
devas por ĉiam manĝi tiomgrande malpli
ol sampezano
kiu ĉiam estis maldika.
Laŭ evoluada perspektivo,
rezistado de via korpo kontraŭ maldikiĝo 
estas komprenebla.
Kiam manĝaĵoj mankis, la pluvivado de niaj praavoj
dependis de enerĝikonservado,
kaj de repreni la perditan pezon kiam manĝaĵoj denove haveblis
protektis ilin kontraŭ venontaj manĝomankoj.
Dum la historio de la homo,
manko de manĝaĵoj estis multe pli grava problemo
ol tromanĝado.
Tio eble klarigas malĝojigan fakton:
regulpunktoj povas plialtiĝi,
sed malpliiĝo rare okazas.
Nun, se iam via patrino diris,
ke la vivo ne estas justa,
ŝi parolis pri tiaj aferoj.
(Ridado)
Sukcesa dieto ne malpliigas vian regulpunkton.
Eĉ se vi daŭre malpliigas vian korpopezon
dum sep jaroj,
via cerbo ade klopodas redikigi vin.
Se la maldikiĝo estus pro longdaŭra malsatego,
la respondo estus loĝika.
En nia moderna mondo kaj siaj ĉeaŭtaj manĝejoj
ĝi ne tiel bone efikas por multaj el ni.
La diferenco inter la pratempoj
kaj la hodiaŭa abundeco de manĝaĵoj
estas kial D-ro Yoni Freedhoff
el la universitato de Otavo
ŝatus reporti keklajn el siaj malsanuloj al la tempo
kiam manĝaĵo estis malpli abunda,
kaj ankaŭ kial
ŝanĝi la manĝadmedion
fakte estos la plej efika solvo
kontraŭ dikiĝo.
Bedaŭrinde, provizora dikiĝo
povas fariĝi ĉiama.
Se vi restas tropeza dum tro longa periodo,
eble dum kelkaj jaroj por multaj el ni,
via cerbo povas decidi, ke la nova korpopezo
estas ja normala.
Psikologoj klasifikas manĝantojn en du grupoj,
tiuj kiuj obeas sian malsatecon
kaj tiuj, kiuj klopodas kontroli sian manĝadon
per volforto, kiel multaj dietanoj.
Ni povas nomi ilin intuiciaj kaj kontrolantaj manĝantoj.
Interese estas ke intuiciaj manĝantoj
malpli riskas fariĝi dikaj,
kaj ili pasigas malmultan tempon 
pensante pri manĝaĵoj.
Kontrolantaj manĝantoj estas pliofte senhelpaj
rilate al tromanĝado kaŭzita de reklamado,
pliigitaj porcioj, kaj laŭvolaj bufedoj.
Kaj malgranda urĝvolo,
ekzemple, pri la manĝo de unu kulero da glaciaĵo,
pliigas la riskon de manĝodiboĉo
ĉe kontrolantaj manĝantoj.
Geknaboj estas precipe vundeblaj
per tiu ĉi ciklo de dieto kaj diboĉo.
Pluraj longdaŭraj studoj montris
ke knabinoj, kiuj dietas dum siaj dekkelkaj jaroj
prezentas probablecon fariĝi tropezaj
trioble pli grandan kvin jaroj poste,
eĉ se ili komencis kiam ili havis normalan pezon,
kaj ĉiuj el tiuj studoj montris ke
tiuj samaj faktoroj
kiuj kaŭzas dikiĝon
ankaŭ kaŭzas manĝadperturbojn.
Parenteze, la alia faktoro,
por tiuj el vi, kiuj estas gepatroj,
estas primokado fare de familianoj
pro onia pezo.
Do ne faru tion.
(Ridado)
Mi lasis preskaŭ ĉiun mian grafikaĵon hejme,
sed ne povis rezisti montri tiun ĉi,
ĉar mi estas giko, kaj tiel mi rolas
(Ridado)
Jen esploro pri la risko morti
dum 14-jara periodo
surbaze de kvar sanaj kutimoj:
manĝi sufiĉe da fruktoj kaj legomoj,
ekzerci trifoje semajne,
ne fumi,
kaj trinki modere.
Ni komencu rigardante al la normala pezo
de la homoj pristuditaj
La alteco de la stangoj reprezentas 
la riskon morti,
kaj tiuj nombroj, nulo, unu, du, tri kaj kvar
sur la horizontala akso
estas la nombroj de la sanaj kutimoj
kiujn havis ĉiu persono.
Kaj kiel vi atendas, ju pli sana la vivostilo,
des pli malaltiĝas la risko morti dum la esploro.
Nun ni rigardu kio okazas
al tropezaj homoj.
Tiuj, kiuj havis neniun sanan kutimon
montris pli altan mortoriskon.
Aldoni nur unu sanan kutimon
revenigas tropezulojn malantaŭen al normala spektro.
Por dikaj homoj kun neniu sana kutimo,
la risko estas tre alta, sepfoje plialta,
ol la plejsanaj grupoj en la esploro.
Sed sana vivostilo helpas ankaŭ dikajn homojn.
Fakte, se vi rigardas nur al la grupo
kun ĉiuj kvar sanaj kutimoj,
vi povas vidi ke la pezo efikas tre malmulte.
Vi povas regi vian sanon
per regado de via vivostilo,
eĉ se vi ne povas malaltigi vian pezon
kaj teni ĝin malalta.
Dietoj ne estas vere fidindaj.
Kvin jarojn post dieto,
la plejmulto de la homoj reprenas
sian perditan pezon.
Kvardek procento da ili prenas eĉ pli.
Se vi pensas pri tio,
la tipa rezulto de la dieto
estas ke vi riskas pli dikiĝi
longdaŭre, ol maldikiĝi.
Se mi sukcesis konvinki vin, ke dietado
povas esti problemo,
la sekvanta demando estas: kion fari pri ĝi?
Kaj mia respondo, en unu vorto, estas: konscienco.
Mi ne diras, ke vi lernu mediti
aŭ praktiku jogon.
Mi parolas pri konsciencplena manĝado:
lernu kompreni viajn korpajn signalojn
por manĝi kiam vi estas malsata
kaj fini la manĝadon kiam vi estas sata,
ĉar dikiĝo plejofte venas
kiam oni manĝas dum oni ne estas malsata.
Kiel oni faras tion?
Permesu al vi manĝi
kiom vi volas, kaj poste klopodu eltrovi
kion faras, ke via korpo sentas sin bone.
Sidiĝu ĉe regula manĝado sen distraĵo.
Pripensu kiel via korpo sentas sin
kiam vi komencas manĝi kaj kiam vi finas,
kaj permesu ke la malsato decidu
kiam vi estas sata.
Mi bezonis jaron por tion lerni,
sed ĝi vere penvaloris.
Mi estas multe pli komforta pri manĝado,
ol iam ajn en mia tuta vivo.
Mi ofte ne pensas pri ĝi.
Mi forgesas, ke ni havas ĉokoladon hejme.
Estas kvazaŭ eksterteranoj ekregis mian cerbon.
Ĉio estas tute malsama.
Mi devas diri,
ke tiu maniero vidi manĝadon 
eble ne kaŭzos maldikiĝon
se vi ne ofte manĝas kiam vi ne estas malsata,
sed kuracistoj ne konas alian manieron
kaŭzi gravan maldikiĝon ĉe multaj homoj,
kaj tial multaj homoj nun strebas
eviti dikiĝi
anstataŭ maldikiĝi.
Estu ni verdiraj:
se dietoj estus efektivaj, ni ĉiuj estus jam maldikaj.
(Ridado)
Kial do ni ade faras la samon
kaj atendas malsamajn rezultojn?
Dietado povas aperi sendanĝera,
sed fakte ĝi faras multan preterdomaĝon.
En la plej malbonaj kazoj, ĝi ruinigas vivojn:
Pripeza obsedo kaŭzas manĝadperturbon,
precipe ĉe junuloj.
En Usono, 80 procento da 10-jaraj knabinoj
diras, ke ili faris dieton.
Niaj filinoj lernis mezuri sian valoron
per malĝusta skalo.
Eĉ en la plej bonaj kazoj,
dietadi estas perdo de tempo kaj energio.
Ĝi konsumas volforton, kiu povas esti uzata
por helpi viajn geknabojn fari siajn hejmtaskojn
aŭ fini gravan laboran projekton,
kaj ĉar volforto estas limigita,
ĉiu strategio bazita sur sia konstanta aplikado
estas plejofte kondamnita
al finfina malsukceso
kiam onia atento iras al alia afero.
Kaj nun, unu lasta penso.
Kio okazus se ni dirus al tiuj dietantaj knabinoj,
ke taŭgas manĝi kiam oni malsatas?
Kio, se ni lernigu al ili, ke ili decidu laŭ sia apetito
anstataŭ timi ĝin?
Mi pensas, ke multaj el ili estus pliĝojaj kaj plisanaj,
kaj kiel plenkreskuloj,
multaj el ili eble estus malplidikaj.
Aĥ, se nur iu estus dirinta tion al mi
kiam mi estis 13-jara.
Dankon.
(Aplaŭdado)
Tio ĉi estas pentraĵo,
kiu pendas sur muro de la Biblioteko en la Medicin-Fakultato de Harvard.
Ĝi montras la unuan greftadon de organo.
Antaŭe oni vidas Joe Murray
pretigantan la pacienton por la grefto
dum en la malantaŭa ĉambro vi vidas Hartwell Harrison,
la ĉefurologiston de Harvard,
"rikoltantan" la hepaton.
Fakte hepato estis la unua organo
iam greftita en homon.
Tio okazis en 1954.
Antaŭ 55 jaroj.
Oni ankoraŭ alfrontas amason da samaj defioj
kiel antaŭ multaj jardekoj.
Certe estis multa progreso, multaj vivoj saviĝis.
Sed ni havas gravan mankon de organoj.
En la lasta jardeko duobliĝis
la nombro da pacientoj atendantaj organgrefton.
Dum en la sama periodo la efektiva nombro
da organgreftoj restis preskaŭ tute sama.
Tio fakte rilatas al nia aĝiĝanta loĝantaro.
Ni simple maljuniĝas.
Medicino faras pli bonan laboron
konservi nin vivantaj.
Sed ju pli aĝas niaj organoj, des pli ili emas misfunkcii.
Do jen la defio,
ne nur pri organoj, sed ankaŭ pri histoj.
Provante anstataŭigi pankreason,
provante anstataŭigi nervojn, kio povas helpi pri Parkinson-malsano.
Estas ĉefaj demandoj.
Jen vere nekredebla statistiko.
Ĉiun 30-an sekundon
paciento mortas pro malsano
kiu povus esti traktita per hista regenerado aŭ anstataŭigo.
Do kion ni povas fari pri tio?
Ni hieraŭ parolis pri praĉeloj.
Jen maniero fari tion.
Sed ankoraŭ for de la maniero enmeti ilin en pacientojn
laŭ la efektivaj terapioj de organoj.
Ĉu ne estus bonege se niaj korpoj povus regeneriĝi?
Ĉu ne estus bonege se ni povus efektive utiligi la povon
de nia korpo por kuraci nin?
Ne temas pri tute stranga koncepto,
tio okazas ĉiutage en la mondo.
Jen bildo de salamandro.
Salamandroj havas tiun nekredeblan kapablon regeneriĝi.
Vi vidas tie ĉi mallongan videon.
Tio ĉi estas vundo en membro de tiu ĉi salamandro.
Kaj tio ĉi estas vera fotografaĵo,
laŭtempa fotografado, montranta kiel tiu membro regeneriĝas
en periodo de tagoj.
Vi vidas la formon de cikatro.
Kaj tiu cikatro efektive kreskigas
novan membron.
Do salamandroj povas fari tion.
Kial ne ankaŭ ni? Kial homoj ne povas regeneriĝi?
Fakte ni povas.
Via korpo havas multajn organojn
kaj ĉiu unuopa organo en via korpo
havas ĉelaron
kiu pretas ekregi kaze de vundiĝo. Ĝi okazas ĉiutage.
Kiam vi aĝas, kiam vi maljuniĝas,
viaj ostoj regeneriĝas ĉiun dekan jaron.
Via haŭto regeneriĝas ĉiun duan semajnon.
Via korpo do daŭre regeneriĝas.
La defio estiĝas ĉe vundiĝo.
En la momento de vundiĝo aŭ malsaniĝo,
la unua reago de la organo
estas izoli sin de la cetero de la korpo.
Ĝi esence volas batali kontraŭ infektado,
kaj sigeli sin. Ĉu temas pri organoj en la korpo,
aŭ la haŭto, la unua reago estas
formi cikatran histon
por sigeli sin de la eksteraĵo.
Kiel ni do povas utiligi tiun potencon?
Unu el la manieroj fari tion
estas nun uzi "ruzajn" biomaterialojn.
Kiel tio funkcias? Nu, maldekstre tie ĉi
vi vidas uretron, kiu estis vundita.
Ĝi estas la kanalo, kiu konektas la urinvezikon al la ekstero de la korpo.
Vi vidas ke ĝi estas vundita.
Ni esence malkovris, ke eblas uzi tiujn ruzajn biomaterialojn,
kiujn oni povas uzi kiel ponton.
Se oni konstruas tiun ponton kaj fermas
al la ekstero,
tiam oni povas krei tiun ponton, kaj ĉeloj,
kiuj regeneriĝas en la korpo,
tiam povas transiri tiun ponton kaj sekvi la vojon.
Jen ĝuste tio, kion vi vidas tie ĉi.
Ĝi estas ruza biomaterialo,
kiun ni uzis por trakti tiun pacienton.
Tio estis vundita uretro maldekstre.
Ni uzis tiun biomaterialon en la mezo.
Kaj post ses monatoj je la dekstra flanko
vi vidas tiun rekonstruitan uretron.
Evidentas, ke via korpo povas regeneriĝi,
sed nur je mallongaj distancoj.
La maksimuma efika distanco por regeneriĝo
estas proksimume unu centimetro.
Ni do povas uzi tiujn ruzajn biomaterialojn
sed nur je unu centimetro
por ŝtopi tiujn truojn.
Ni ja regeneriĝas, sed je limigitaj distancoj.
Kion ni do faras,
se estas vundo en pli grandaj organoj?
Kion ni faras pri damaĝoj
pri strukturoj, kiuj estas multe pli vastaj
ol unu centimetro?
Tiam ni povas komenci uzi ĉelojn.
Jen la strategio. Se paciento venas al ni
kun malsana aŭ vundita organo,
ni povas preni tre malgrandan pecon da histo el tiu organo,
malpli grandan ol duono de poŝtmarko,
ni tiam povas disŝiri tiun histon,
kaj serĉi ĝiajn bazajn komponaĵojn,
la propraj ĉeloj de la paciento,
ni povas elpreni tiujn ĉelojn,
ni grandkvante kreskigas tiujn ĉelojn ekster la korpo
kaj tiam ni uzas "portilajn" materialojn.
Nudokule ili aspektas kiel peco el via bluzo
aŭ via ĉemizo, sed fakte
tiu materialo estas relative malsimpla
kaj ĝi estas ellaborita por konsumiĝi ene de la korpo.
Tio disiĝos post kelkaj monatoj.
Ĝi rolas nur kiel liverveturilo de ĉeloj.
Ĝi portas la ĉelojn en la korpon. Ĝi ebligas
al la ĉeloj regeneri novan histon,
kaj post regeneriĝo de la histo la portilo malaperas.
Jen tio, kion ni faris por tiu peco de muskolo.
Tio efektive montras pecon de muskolo, kaj kiel ni aranĝas
la strukturojn por konstrui la muskolon.
Ni prenas la ĉelojn, ni kreskigas ilin,
ni metas la ĉelojn sur la portilon
kaj ni remetas la portilon en la pacienton.
Sed, antaŭ ol fari tion,
ni fakte ekzercas ĝin.
Ni volas esti certaj, ke ni pretigu
tiun muskolon, por ke ĝi sciu, kion fari,
kiam ni metas ĝin en la pacienton.
Tion vi vidas ĉi tie. Vi vidas
tiun muskolan bioreaktoron
ekzercantan la muskolon tien kaj reen.
En ordo. La plataj strukturoj, kiujn ni vidas,
estas la muskolo.
Kio pri aliaj strukturoj?
Tio estas restrukturita sangovaskulo.
Tre simile al tio, kion ni ĵus faris, sed iomete pli komplike.
Tie ni prenas portilon,
kaj esence -- portilo povas aspekti kiel tiu ĉi paperpeco
Kaj ni povas tubigi tiun portilon.
Kaj laŭ la sama strategio ni faras vaskulon.
Vaskulo konsistas el du malsamaj ĉeltipoj.
Ni prenas muskolajn ĉelojn, ni gluas
aŭ kovras la eksteraĵon per tiuj muskolaj ĉeloj,
tre simile al la bakado de tavolkuko, se vi preferas.
Vi metas la muskolajn ĉelojn en la eksteron.
Vi metas la vaskulajn ĉelojn internen.
Nun vi havas tute prisemitan portilon.
Oni metas ĝin en fornosimilan aparaton.
En ĝi estas la samaj cirkonstancoj kiel en homa korpo,
37 centigradoj,
95 procentoj da oksigeno.
Tiam oni ekzercas ĝin, kiel vi vidis en tiu video.
Dekstre vi vidas la kreitan karotidon.
Ĝi estas la arterio, kiu iras de nia kolo al la cerbo.
Kaj tio ĉi estas radiobildo, kiu montras
la pretan, funkcipovan vaskulon.
Pli malsimplaj strukturoj,
kiaj sangovaskuloj, uretroj, kiujn mi montris al vi,
ili estas ja pli malsimplaj,
ĉar oni enkondukas du malsamajn ĉeltipojn.
Ili plejofte rolas kiel tuboj.
Oni ebligas la trairon de fluidaĵo aŭ aero
en stabilaj statoj.
Ili estas malpli malsimplaj ol kavaj organoj.
Kavaj organoj havas multe pli grandan malsimplecon
ĉar oni postulas, ke tiuj organoj agu laŭpete.
La urinveziko estas tia organo.
Sama strategio, ni prenas tre etan pecon de urinveziko,
malpli ol duona poŝtmarko.
Ni tiam disŝiras tiun histon
kaj apartigas ĝiajn du individuajn ĉeltipojn,
muskolajn kaj vezike specialiĝintajn ĉelojn.
Ni grandkvante kreskigas tiujn ĉelojn ekster la korpo.
Necesas ĉ. kvar semajnoj por kreskigi tiujn organĉelojn.
Ni tiam prenas portilon, kiun ni modlas laŭ urinveziko.
Ni kovras la internon per tiuj urinvezikaj ĉeloj.
Ni kovras la eksteron per tiuj muskolaj ĉeloj.
Ni metas ilin en tiun fornecan aparaton.
Ses aŭ ok semajnojn post la depreno de tiu histo-peco,
oni povas enmeti la organon en la pacienton.
Tio ĉi montras la portilon
Ĝi nun estas kovrita de la ĉeloj.
Kiam ni komencis provi ĉe tiuj pacientoj,
ni kreis la portilon specife por ĉiu aparta paciento.
Ni venigis la pacientojn
ses aŭ ok semajnojn antaŭ iliaj planitaj kirurgioj, ni radiobildigis
kaj tiam ni pretigis portilon taŭgan por la grandeco
de la pelva kavaĵo de la paciento.
Por la dua fazo de la provoj
ni havas diversajn grandojn: malgrandan, mezgrandan, grandan kaj trograndan.
(Ridoj)
Estas vere.
Kaj mi certas, ke ĉiuj tie ĉi volis trograndan. Ĉu ne?
(Ridoj)
Nu, urinvezikoj estas fakte iomete pli malsimplaj
ol la aliaj strukturoj.
Sed estas aliaj ujaj organoj, kiuj havas plian malsimplecon.
Jen estas kora valvo, kiun ni strukturigis.
Kaj la maniero strukturigi ĝin estas laŭ la sama strategio.
Ni prenas la portilon, ni prisemas ĝin per ĉeloj
kaj vi vidas tie ĉi la valvofoliojn, kiuj malfermiĝas kaj fermiĝas.
Ni ekzercas ilin antaŭ la instalado.
Sama strategio.
La plej kompleksaj estas solidaj organoj.
Solidaj organoj estas pli malsimplaj
pro tio, ke oni uzas pli da ĉeloj por centimetro.
Tio estas simpla solida organo, kia orelo.
Oni nun prisemas ĝin per kartilago.
Jen la fornosimila aparato;
Post prisemado oni enmetas ĝin tien.
Kaj kelkajn semajnojn poste oni povas demeti la kartilagan portilon.
Jen estas fingroj, kiujn ni strukturigas.
Ili estas strukturataj, tavolo post tavolo,
unue la osto, ni ŝtopas la truojn per kartilago.
Ni tiam ekaldonas la muskolon je la supro.
Kaj oni ektavoligas tiujn solidajn strukturojn.
Denove, multe pli malsimplaj organoj.
Sed multe pli, la plej kompleksaj solidaj organoj
estas ja la vaskulplenaj, vaskulplenegaj,
por intensa sango-provizado,
organoj, kia la koro,
la hepato, la renoj.
Jen ekzemple - diversaj strategioj
por strukturigi solidajn organojn.
Jen unu el la strategioj. Ni uzas printilon.
Kaj anstataŭ uzi inkon, ni uzas - vi ĵus vidis la printilan inkujon -
ni uzas nur ĉelojn.
Jen via kutima komputila printilo.
Ĝi fakte printas tiun dukameran koron,
tavolon post tavolo.
Vi vidas la koron aperi. Necesas ĉirkaŭ 40 minutojn da printado
kaj inter kvar kaj ses horojn poste
vi vidas la muskolajn ĉelojn kuntiriĝi.
(Aplaŭdo)
Tiu teknologio estis elpensita de Tao Ju, kiu laboris ĉe nia instituto.
Kaj tio ankoraŭ estas eksperimenta, kompreneble,
ne por aplikado en pacientoj.
Alia strategio sekvata de ni
estas la uzado de senĉeligitaj organoj.
Ni prenas donacitajn organojn,
organojn, kiujn oni ne uzos,
kaj ni povas uzi mildajn detergentojn
por eligi ĉiujn ĉelajn elementojn el tiuj organoj.
Do ekzemple sur la maldekstra panelo,
supre vi vidas hepaton.
Ni nun prenas la donacitan hepaton,
uzas tre mildajn detergentojn
kaj ni eligas ĉiujn ĉelojn
el la hepato.
Du semajnojn poste ni povas levi tiun organon,
ĝi ŝajnas hepato,
ni povas teni ĝin kiel hepaton,
ĝi similas al hepato, sed ĝi ne havas ĉelojn.
Restas nur, ni diru,
la skeleto de la hepato,
konsistanta el kolageno,
materialo en nia korpo, kiu ne forrifuziĝos.
Ni povas uzi ĝin de unu paciento al la alia.
Ni tiam prenas tiun vaskulan strukturon
kaj povas elmontri, ke la sango-vaskularon konserviĝis.
Vi povas vidi - tio estas fluoreska bildo -
Ni injektas kontrastigaĵon en la organon.
Vi povas vidi, ke ni injektas kontrastaĵon
en tiun senĉeligitan hepaton.
Kaj vi povas vidi, ke la vaskula arbo restas sendifekta.
Ni tiam prenas la ĉelojn, la vaskulajn ĉelojn,
sangovaskulajn ĉelojn, ni fluigas
pacientproprajn ĉelojn tra la vaskularo.
Ni priŝprucigas la eksteraĵon de la hepato
per pacientpropraj ĉeloj.
Kaj ni tiam povas krei funkcipovajn hepatojn.
Kaj tiun vi nun vidas.
Ĉio ĉi estas ankoraŭ eksperimenta. Ni nun povas eksperimente reprodukti
la funkciojn de la hepata strukturo.
Por la reno,
kiel mi diris al vi pri la unua pentraĵo, kiun vi vidis,
la unua bildo, kiun mi montris al vi,
90 procentoj el la pacientoj sur la greftatendolisto
atendas renon... 90 procentoj.
Do alia strategio, kiun ni sekvas,
estas la kreado de vafloj
kiujn ni kunmetas, kiel akordionon, por tiel diri.
Do ni stakigas tiujn vaflojn, uzante la renajn ĉelojn.
Kaj jen vi povas vidi tiujn miniaturajn renojn, kiujn ni konstruis
Ili efektive produktas urinon.
Ree estas malgrandaj strukturoj; nia defio estas kiel fari ilin pli grandaj
kaj super tio ni laboras
nun en la instituto.
Unu el la aferoj, kiujn mi volas resumi por vi
estas la strategio, kiun ni sekvas por regenera medicino.
Se iel eblas,
ni fakte ŝatus uzi ruzajn biomaterialojn,
kiujn ni povus preni el ŝranko
kaj regeneri viajn organojn.
Ni havas limigitajn distancojn nun,
sed nia celo estas pligrandigi tiujn distancojn, iom post iom.
Se ni ne povas uzi ruzajn biomaterialojn,
ni tiam povus anstataŭe uzi viajn proprajn ĉelojn.
Kial? Ĉar via korpo ne forrifuziĝos ilin.
Ni povas preni ĉelojn el vi,
krei la strukturon, enmeti ilin denove en vin, kaj ili ne forrifuziĝos.
Kaj se eblas, ni prefere uzas la ĉelojn el via specifa organo.
Se vi montriĝus kun malsana traĥeo,
ni ŝatus preni ĉelojn de via traĥeo.
Se vi havus malsanan pankreason,
ni ŝatus preni ĉelojn de tiu organo.
Kial? Ĉar ni preferus preni tiujn ĉelojn,
kiuj jam scias, kiujn ĉel-specojn vi volas.
Traĥea ĉelo jam scias, ke ĝi estas traĥea ĉelo.
Ne necesas instrui ĝin fariĝi alispeca ĉelo.
Ni do preferas organspecifajn ĉelojn.
Kaj nuntempe eblas akiri ĉelojn el plej multaj organoj en via korpo,
escepte de pluraj, por kiuj ni ankoraŭ bezonas praĉelojn,
kiel koro, hepato, nervo kaj pankreaso.
Por tiuj ni ankoraŭ bezonas praĉelojn.
Se ni ne povas uzi praĉelojn el via korpo
ni tiam ŝatus uzi praĉelojn donacitajn.
Ni preferas ĉelojn, kiuj ne forrifuziĝos
kaj ne formos tumorojn.
Kaj ni multe laboras per praĉeloj, pri kiuj
ni publikigis antaŭ du jaroj,
praĉeloj el la amnio,
kaj la placento, kiuj havas tiujn ecojn.
Nun mi volas rakonti al vi kelkajn
el la plej grandaj defioj, kiujn ni havas.
Nu, mi ĵus montris al vi, ĉio ŝajnas tiel bona,
ĉio funkcias. Fakte ne,
tiuj teknologioj vere ne estas tiel facilaj.
Kelkaj el tiuj laboroj, kiujn vi hodiaŭ vidis
realiĝis per pli ol 700 esploristoj
en nia instituto en 20 jaroj.
Do tiuj estas tre malfacilaj teknologioj.
Kiam oni atingas la ĝustan formulon, oni povas reprodukti ĝin.
Sed necesas multo por atingi tion.
Do mi ĉiam ŝatas montri tiun ĉi bildon.
Jen kiel haltigi forkurantan ĉaron.
Kaj jen vi vidas la ĉarstiriston,
kaj li iras en la supra panelo.
Li iras A, B, C, D, E, F.
Li fine haltigas la forkurantan ĉaron.
Kaj jen estas la bazaj sciencistoj.
Supre estas la kirurgoj.
(Ridoj)
Mi estas kirurgo kaj tio ne estas tiel amuza.
(Ridoj)
Sed fakte la metodo A estas la ĝusta aliro.
Kaj mi celas per tio, ke kiam ni lanĉis unu el tiuj teknologioj
en la klinikon,
ni absolute certigis, ke ni faris ĉion eblan
en la laboratorio antaŭ ol ni lanĉis
tiujn teknologiojn al la pacientoj.
Kaj kiam ni lanĉas ilin al la pacientoj
ni volas certigi, ke ni starigis al ni tre malfacilan demandon.
Ĉu vi pretas enmeti tion en iun el viaj amatoj, en vian idon,
en vian propran familianon, kaj tiam ni procedas.
Ĉar nia ĉefa celo, kompreneble,
estas unue kaŭzi nenian malbonon.
Mi nun montros al vi tre mallongan videon,
ĝi estas kvinsekunda video de paciento,
kiu ricevis iun el tiuj prilaboritaj organoj.
Ni komencis grefti kelkajn el tiuj strukturoj
antaŭ pli ol 14 jaroj.
Do ni havas pacientojn nun paŝantajn kun organoj,
konstruitaj organoj, dum pli ol 10 jaroj.
Mi montros al vi videon de junulino.
Ŝi havis bifidan spinon, spinan nenormalaĵon.
Ŝi ne havis normalan urinvezikon. Jen eltiraĵo de CNN.
Ni rigardas nur kvin sekundojn.
Tio estas parto, kiun Sanjay Gupta prizorgis.
Video: Kaitlyn M: Mi estas feliĉa. Mi ĉiam timis
ke mi havos iaspecan akcidenton.
Kaj nun mi povas simple iri
kaj eliri kun miaj amikoj,
iri fari, kion mi volas.
Anthony Atala: Vidu, fine de la tago, la promeson de regenera medicino
estas nur promeso.
Kaj ĝi estas vere tre simpla:
plibonigi niajn pacientojn.
Dankon pro via atento.
(Aplaŭdo)
Ni parolu pri manioj.
Ni komencu per Beatle-manio.
Histeriaj adoleskantoj,
kriantaj, blekantaj, ĥaoso.
Sporto-manio.
Surdigaj amasoj.
Ĉiuj por unu ideo. Movi la pilkon al la reto.
Okej, religio-manio.
Estas ekstazo. Estas larmoj.
Estas vizioj.
Manioj povas esti bonaj.
Manioj povas esti alarmigaj.
Aŭ manioj povas esti mortigaj.
La mondo havas novan manion.
Manio lerni la anglan lingvon.
Aŭskultu kiel ĉinaj lernantoj praktikas sian anglan
per krioj.
Instruisto: ... ŝanĝos mian vivon!
Lernantaro: Mi ŝanĝos mian vivon.
Instruisto: Mi ne volas elrevigi miajn gepatrojn.
Lernantaro: Mi ne volas elrevigi miajn gepatrojn.
Instruisto: Mi nek volas elrevigi mian landon.
Lernantaro: Mi nek volas elrevigi mian landon.
Instruisto: Plej grave... Lernantaro: Plej grave...
Instruisto: Mi ne volas elrevigi min mem.
Lernantaro: Mi ne volas elrevigi min mem.
Kiom da homoj provas lerni la anglan tra la mondo?
Du miliardoj.
Lernantoj: T-ĉemizo. Robo.
En Latin-Ameriko,
en Barato, en Sudorienta Azio
kaj ĉefe en Ĉinio.
Se oni estas ĉina lernanto,
oni eklernas la anglan en la tria studjaro, laŭ la leĝo.
Tial ĉi-jare
Ĉinio fariĝos la plej granda angle parolanta lando en la mondo.
< ridoj >
Kial la angla? En unu sola vorto: oportuno.
Oportuno por pli bona vivo, dungiĝo,
esti kapabla pagi por lernejo aŭ meti pli bonan manĝaĵon sur la tablon.
Imagu lernanton partoprenantan en giganta testo dum tri plenaj tagoj.
Ŝia noto en tiu sola testo
laŭvorte difinos ŝian estonton.
Ŝi lernas 12 horojn tage
dum tri jaroj por preparado.
Unu kvarono de ŝia poentaro
estas bazita sur la angla.
Ĝi nomiĝas la "Gaokao". Kaj 80 milionoj da ĉinaj mezlernejanoj
jam submetiĝis al tiu laciga testo.
La furoro lerni la anglan
estas preskaŭ neimagebla. Krom se vi mem konstatas ĝin.
Instruisto: Perfekte! Lernantaro: Perfekte!
Instruisto: Perfekte! Lernantaro: Perfekte!
Instruisto: Mi volas paroli perfektan anglan.
Lernantaro: Mi volas paroli perfektan anglan.
Instruisto: Mi volas paroli... Lernantaro: Mi volas paroli...
Instruisto: perfektan anglan. Lernantaro: perfektan anglan.
Instruisto: Mi volas ŝanĝi mian vivon!
Lernantaro: Mi volas ŝanĝi mian vivon!
Do ĉu anglomanio estas bona aŭ malbona?
Ĉu la angla estas cunamo forbalaanta
aliajn lingvojn? Ne verŝajne.
La angla estas la dua lingvo de la mondo.
Onia gepatra lingvo estas onia vivo.
Sed per la angla oni povas fariĝi parto de pli vasta konversacio.
Tutmonda konversacio pri tutmondaj problemoj.
Kiel klimato-ŝanĝo aŭ malriĉeco.
Aŭ malsato aŭ malsano.
La mondo havas aliajn universalajn lingvojn.
Matematiko estas la lingvo de scienco.
Muziko estas la lingvo de emocioj.
Kaj nun la angla fariĝas la lingvo de problemo-solvado.
Ne ĉar Usono puŝas ĝin.
Sed ĉar la mondo tiras ĝin.
Do anglomanio estas turnopunkto.
Kiel la retigo de elektro en niaj urboj
aŭ la falo de la Berlina Muro,
la angla reprezentas esperon
pri pli bona estonto.
Estonto en kiu la mondo havas komunan lingvon
por solvi siajn komunajn problemojn.
Mi tre dankas vin.
< aplaŭdoj >
﻿Mia preferata temo estas
vojo-mallongigoj.
La majstro pri vojo-mallongigoj estas, kompreneble, la naturo.
Sed mi elmontros
diversajn manierojn transpasi
malfacilaĵojn kaj atingi la celon,
trovi respondon
probable multe pli rapide ol Arthur faris.
Tiucele, unue,
ni malobservas la komunan sencon,
la logikon. Ĉiu el vi, levu manon tiamaniere
je 90 gradoj,
ĉiu el vi. Ne vi.
Vi ĉiuj, ĉu bone? Manplato supren.
Se vi faras tion,
la logiko diras, ke vi devas turni la manradikon.
Ĉu vi konsentas?
Bone.
Sed mi unue instruos vin
metodon laŭ kiu vi povas fari ĝin sen
movi la manradikon, kaj poste la mallongigon.
Vi povas tion tuj fari, ĉu ne?
Tenu la manon tiamaniere, manplato supren.
Ne movu la manradikon. La manradiko estas --
Mi ne parolas multe sed mi faras kiel eble plej bone.
Oni povus diri... ĉu muldita per gladilo?
Tio vere estis ŝerco
kaj mi --
Bone.
Tenu la manplaton supren. Faru tiel, ne movu la manradikon.
Super la koron, ne movu la manradikon.
Antaŭen, ne movu la manradikon.
Supren, ne movu la manradikon. Super la koron, ne movu la manradikon.
Kaj antaŭen. Jes.
Nun --
(Ridoj)
logike,
vi devas atingi tiun ĉi pozicion el tiu, sen movi la manradikon.
(Ridoj)
Nun, la mallongigo.
(Ridoj)
Sed necesis ses movojn. Nun per unu movo.
Mi komencas tiel, manplato malsupren, vi povas vidi.
Kaj nun rigardu min.
Jes! (Ridoj)
Unu movo. Okej.
Nu,
tio estis la varmigo.
Nun,
mi bezonas helpanton.
Mi antaŭe parolis kun ĝentila knabino, Zoe.
Ŝi foriris. Ne! Grandan aplaŭdon.
(Aplaŭdoj)
Bone. Bonege. Kaj vi povas sidiĝi tie.
Unu akcesoraĵo tie ĉi estis akvo, ĉu ne?
Kaj mi faros omaĝon
al akvo.
Mi kredas, ke sufiĉe da akvo por mi. La aliaj uloj povas paroli pri -- je via sano.
(Ridoj)
Biero entenas proksimume...
estas amaso da akvo en biero.
(Ridoj)
Do nun
mi elmontros diversajn manierojn
memori,
regi kartojn kaj tiel plu.
Kaj mi kredas, ke mi formetos tion ĉi.
Mi laboras laŭ speciala
metodo por fari tion, rapide.
Mi laboras per
precizeco -- ho, pardonon --
regado
kaj
tre pova
memor-sistemo, ĉu bone?
(Ridoj)
Do,
se --
mi studis pokeron. Mi ŝatas vetludi.
Oficiale, mi ne vetludas sed...
Do, se ni estas --
se ni havas kvin ludantojn,
kaj mi faros kvinopan pokerludon.
Nun mi interagos. Do ĉiufoje malsama homo
tiel ne ĉiam la sama homo povas reagi.
Ni do havas interkonsenton.
Kiu havu bonan pokeran manon?
Kiu numero? Ĉu unu, du, tri, kvar aŭ kvin? (Spektantaro: tri)
Tri -- bone.
Kaj
tie ĉi,
mi havas kovraĵon tie ĉi por igi ĝin iomete --
la kritika momento estas -- pardonon.
Se kartotrompemulo kunigas la kartojn,
tuj kiam li --
antaŭ ol li prenas la karton. Nun,
do mi kredas, numero tri,
mi arigis ilin en "full house".
(Ridoj)
Kun la damoj kaj -- okej --
damoj kaj dekoj.
Tio estas defio. Mi ŝatas ĉi tion.
Mi klarigos poste. Unu, du, tri, kvar, kvin.
Mi komencas per tri damoj.
Do jen vi vidas la kontraston kiam mi pritraktas la kartojn.
Kaj du dekoj.
Jes. Dankon.
(Aplaŭdoj)
Sed ankaŭ la alia mano estas bona, se ankaŭ ĉiuj havas bonajn manojn.
Do tiuj uloj fakte havas fortan manon --
tri asoj kaj du reĝoj.
Tiu ulo venkas ilin per
samtipa kvaropo aŭ du -- du.
Ĉu nenia reago? Tiu ĉi eĉ kun --
Okej, kaj tio ĉi.
Tio ŝajnas en ordo. Mi probable -- espereble --
jes. Tri, kvar, kvin, ses, sep
kaj...
Sed certe mi havos la venkantan manon.
Dek, fanto,
damo, reĝo, aso.
Jes. Do,
bone.
(Ridoj)
Do la mano, kiu dekomence ŝajnas tiel bona,
numero tri, en la fino
ĝi fakte estis la plej malalta.
Tia estas la vivo, ĉu?
Do bonvole miksi ilin.
Nun, se vi interesiĝas, mi montros kelkajn
subgrundajn teknikojn.
Ĉu?
Mi laboras per
iaspeca estimado,
miks-markado
ho, bone.
Imprese. Dankon.
(Ridoj)
Do, unue,
la unua parto estas estimado.
Tie ĉi mi povas estimi precize kiom da kartoj
estas metitaj inter
mia "royal flush".
Certe mi povas kalkuli la kartojn, sed tio ĉi estas multe pli rapida.
Ĉu? Vi konsentas.
Do jen mi ja havas --
Mi scias ekzakte kie estas la kartoj.
Do tie ĉi, mi povas veti
kaj tio estas fakte unu el la punktoj profitodonaj.
Do jen: dek, fanto,
damo, reĝo, aso.
Okej.
(Aplaŭdoj)
Sekve
estas parto --
Mi faras rapide. Mi nomas tion ŝtelado.
Do jen, mi kredas,
ke mi scias kiuj estas la kartoj.
Mi etendos la kartojn kaj vi diros "haltu"
kiam mi signos al ili, bone. Por signi, diru "haltu".
Zoe: Haltu.
Tie ĉi -- ĉu vi vidas ion mankanta?
Kaj tio ĉi estas la ŝtelitaj kartoj, jen ili.
(Ridoj)
Okej.
Nun, alia termino, kiun mi nomas "sekvi la miksadon".
Sekvi la miksadon signifas, ke mi registras la kartojn
eĉ se alia homo miksas ilin.
Tio ĉi estas iom riska.
Ĉar se vi rigardas, nun, mi ankoraŭ povas vidi.
Ĉu vi konsentas? Sed se vi kunigas --
kunigas kaj miksas
kaj tiam tranĉas.
Do tie ĉi,
por sekvi miajn kartojn, mi devas rigardi al la dekomenca miksado --
ha, ni komencis kune. Okej, okej.
Venu al -- ne, ne, ne, ne.
Mi ŝercas, ĉu bone?
Laŭ kiu ajn stilo -- jes, bone.
Tie ĉi mi devas kalkuli, sed fakte mi ne ŝatas kalkuli.
Mi laboras rekte kun la dekstra cerbo-flanko.
Se vi pasas al la maldekstra flanko,
vi devas zorgi pri logiko kaj la komuna senco.
Rekte en la dekstra flanko estas multe pli bone. Kaj tiam --
(Ridoj)
Arthur Benjamin faris
iom de la samo.
Kaj se laboras humure, en la ĝusta etoso,
vi havas -- tio estas la pasvorto
al la
kosma banko de scioj,
kie vi povas trovi kiun ajn solvon por kiu ajn problemo.
Okej. Nun, mi lasas fali la kartojn
kaj vi diros "haltu" kiam ajn, ĉu?
Ne je la lasta karto.
Zoe: Haltu. LG: Jes.
Kiam mi estas sobra, mi faras tion multe pli rapide, sed ni kontrolos.
(Ridoj)
Ha, ne en ordo -- tio estis eraro.
Ne, mi nur ŝercas.
(Aplaŭdoj)
Ne, foje mi englitas eraron
nur por emfazi kiom malfacila ĝi estas.
Ĉu?
Jes, en la lasta vespero mi forgesis tion. Estis eraro.
Sed nun mi estas kontenta, ke mi memoras ĝin.
Do,
tiu ĉi kartaro estas aĉetita tie ĉi. Pardonon.
Mi havas etan tapiŝon
por igi ĝin iom pli glata.
Tiu ĉi kartaro estis aĉetita tie ĉi en Usono.
Ĝi nomiĝas
"Biciklo". Kaj tiu ĉi kartaro estas tre fleksebla,
sed ne multaj scias tion.
Se vi kontrolas, se vi premas en
la ĝustaj punktoj,
vi vidas kiom maldika kaj fleksebla estas la kartaro, ĉu?
Nun vi povas porti tion en via monujo
tiel...
Vi ne vidas ĝin, ne reagas?
(Ridoj)
Nu, sed tie ĉi
kaj --
ĉu la kamerao elmontras tro? Ne.
(Ridoj)
Ĉu? (spektantaro: ĝi elmontras tro).
Kio? Sed tiam kiam ni havas ĝin denove, vi faras tion ĉi.
Sed ne tro.
Tiam vi devas premi ĝin malsupre, denove.
Jen, bonvole. Se vi puŝas tiujn ĉi
staplojn -- ĉiu vidas --
kunpuŝas ilin tiel ke ili estas vere interplektitaj,
ĉu? Jes, bone.
Perfekte.
Simple interpuŝu ilin, bone. Dankon.
Kaj tiam mi elmontros ion el
rusa satelito,
ŝtelita -- ŝtelita
probable kopiita el Usono sed ni vidos.
Jen --
mallongigoj. Mi parolas pri mallongigoj.
Nun mi iras tre rapide
tra la kartaro kaj provas trovi iun skemon.
La nova ĥaos-teorio jam estas malnova, ĉu ne?
Sed vi scias, mi kredas, ke
fraktaloj estas familiaraj al vi --
la spiraloj de Mandelbrot kaj tiel plu.
Kaj estas multe pli
facile memorigi kartojn en skemo,
kaj ne koncentriĝi. Se vi koncentriĝas kaj kalkulas,
tiam vi --
tiam estas la maldekstra parto de la cerbo. Sed se vi simple rigardas kaj parolas
en alia lingvo...
Jes, bonege.
Mi kredas, ke mi jam havas ĝin.
Do nun, malsamaj homoj, pli maljunaj.
Bonvolu nomi iun karton, kiun ajn.
(spektantaro: pika fanto). LG: Pika fanto.
Pika fanto.
Mi kredas, ke pika fanto estas la 12-a en la vico.
Unu, du, tri, kvar, kvin, ses, sep, ok,
naŭ, dek, dek unu
Dek du. Jes, ĝuste.
Do -- ho, pika fanto.
Ĉu vi diris "pika"? (spektantaro: Jes.) LG: Ha.
Mi eraris. Ne aplaŭdu, tio estis trefa.
Do, pika fanto.
Mi kredas...
23 --
24, pardonon, 24.
Unu, du, tri, kvar, kvin, ses, sep, ok, naŭ,
10, 11, 12, 13, 14, 15, 16, 17,
18, 19, 20, 12, 22,
23 --
ha, 25, jes.
Ĝi estas la lasta.
Nun mi faras pli rapide, pli bone.
Okej. Alia homo. Ho, mi forgesis, mi ne devus miksi sed mi kredas --
(Ridoj)
-- envere mia tekniko estas ŝtelrigardi,
la tutan tempon.
Kiam mi levas la staplon, mi ŝtelrigardas.
Vi vidas, jes, perfekte.
Tri, kvar, kvin, ses. Tiam mi kalkulas -- jes, bone.
(Ridoj)
Alia homo, alia karto. (spektantaro: karoa sep)
Karoa sep. Perfekte, mia preferata, jes, sep.
Do mi faros ĝin rapide,
tre rapide, sed laŭ malrapida kamerao, por ke vi povas sekvi.
(Ridoj)
Kia sep? (spektantaro: Karoa)
Karoa, bone. Mi komencas tie ĉi.
Bone, dankon.
(Aplaŭdoj)
Kion mi faris -- mi ŝtelrigardis.
Mi scias, kie la karto estas,
kaj poste mi elektas ĝin. Do alia homo, alia karto.
(Ridoj)
Alia homo.
(spektantaro: Karoa dek)
Pardonon?
(spektantaro: Karoa dek)
Karoa dek, jes.
Mi kredas, ke mi faras laŭ la sama maniero. Mi ŝatas,
do mi scias kie ĝi estas.
Karoa dek.
Sed nun mi faros laŭ la kutima rapideco, ĉu?
Karoa dek.
Bone.
Ĉu eble vi tranĉos? Levu.
Bonege.
Do, dankon. Alia homo, alia karto.
(spektantaro: Trefa kvin)
Pardonon? (spektantaro: Trefa kvin).
Trefa kvin. Ne estas la sama homo, eĉ se estas la sama emblemo.
Ni povas preni unu poste. Do nun mi deprenos la kartojn.
Kaj vi diros "haltu", kiam ajn. Ĉu bone?
Trefa kvin.
Ne la lasta. Jes, estas malfacile trovi karton tie ĉi.
(Ridoj)
Ni faros denove.
La homo, kiu diris trefan kvin diru "haltu",
kiam la kartoj estas en la aero, ĉu bone?
(spektantaro: Haltu).
Tre bone.
Okej.
(Aplaŭdoj).
Okej, mi devis uzi iom da forto tie ĉi.
Mi kredas, ke ni savis la trefan kvin.
Kaj nun karto kontrasta al trefa kvin.
(spektantaro: Kera damo). LG: Kera damo, jes.
Bonege. Mi amas tiun ĉi karton.
Nun mi faros la plej malfacilan aferon.
Ekzemple, vi sidas en Las Vegas
kaj vetas
kaj vi lasas la aliajn ulojn
ŝtelrigardi tiun ĉi karton pro eraro. Kontrolu, estas nur la kutima, unu karto.
Kaj nun, kiam mi levas tiun ĉi karton,
ĝi devas esti via karto. Kiu estis via karto?
(spektantaro: Kera damo)
Kia damo? Kera damo.
Do tio estis malfacila defio, ĉu ne?
Jen nun, mi trenas --
ĉu vi konas tiun ĉi? Trefa kvin...
kaj kera damo. Jes!
Tiu ĉi estas malfacila
ĉar tie ĉi mi devas preni avantaĝon
-- mi ŝanĝis ĝin per trefa kvin.
Do nun
falsa kalkulado.
Kiun karton mi devas uzi? Ĉu damo aŭ kvin?
Zoe: La damo. LG: Damo, bone.
Do mi uzas la damon kaj jen tie ĉi trefa kvin.
La falsa kalkulo -- kaj la numero
unu, du, tri,
kvar, kvin, ses, sep, ok --
vi vidas, estas la sama karto la tutan tempon.
Ok, naŭ, 10.
Tio estas iaspeca optika afero, ĉu?
Kiam mi surtabligas unu karton --
rigardu, ĝi ne estas unu karto. Ĝi estas -- rigardu,
ĝi estas aro da kartoj, kiuj donas tiun
impreson.
Jes.
Nun io malfacila.
Mi kredas, ke ni tenas la damon tie ĉi, jes.
Nun al la satelitaj aĵoj.
Tiu ĉi --
ho, pardonon, ne rigadu la faskon. Mia kulpo.
(Ridoj)
Tio ĉi estas altfrekvenca lasero,
kaj sufiĉe pova por ene de unu sekundono
tute detrui la retinon.
Bone, pardonon, mia -- mi devus esti menciinta tion, ja.
Sed vi povas trankviliĝi,
ĉar ĝi bezonas duonhoron antaŭ ol efiki,
do vi havas amason da tempo por vidi mian tutan prezentadon.
(Ridoj)
Nun,
Mi metas la laseron tie ĉi
kaj --
nun, kiam mi metas la karton antaŭ la lasero,
mi scias kie ili estas sed -- ĉu?
Ĉu la kamerao filmis tion?
Ĉu ne?
Ĉu ili?
Kio okazis?
(spektantaro: Ĝi malaperis).
Okej, mi prenos alian grupon.
Ĉu la kameraoj vidas la kartojn nun?
Ĉu ne? (spektantaro: Ne, ili malaperis).
Sed vi vidas la manon.
Ha, bone, bone, bone. Sed nun.
Do nun, tio estis la kialo, ĉu?
Ĉu vi vidas la kartojn? Jes.
(Ridoj)
Jes, bone.
Nun --
(Ridoj)
-- unu ulo ridis. Do nun, por trovi la damon,
faru tiamaniere: reprenu la alian, reprenu la damon.
(Ridoj)
Jes, interese,
sed iom danĝere.
(Ridoj)
Mi ŝatis tion. Nun,
iomete pli malfacile.
Diru - kiu ajn, bv. diri kiun ajn emblemon.
(spektantaro: Pika). Ĉu pika?
Do tie ĉi,
tie ĉi mi devas ŝtelrigardi, amason da kartoj.
Mi kredas, ke estas amaso da --
Mi ne scias kiom multe -- sed 10, 15 pikaj kartoj en kartoj, almenaŭ, ĉu?
(Ridoj)
Do ĉiam, kiam mi levas la staplon, mi ŝtelrigardas, bone.
Tiam mi aranĝas ilin tie, ke mi povu
preni ilin rapide.
Perfekte, bonege.
Do mi komencas per la aso --
jes, aso. Ha, jes -- ĉu pika?
Sama eraro kiel antaŭe, ĉu?
Do -- mi aranĝas la pikajn -- la trefajn.
Mi provas fari tion tie ĉi. Unue, mi prenas la pikajn.
Vi vidas, mi ne laboras prestiĝe,
kaj ĉiam faras erarojn.
Ne gravas al mi.
Kaj fojfoje mi gajnas kelkajn simpatio-poentojn, ĉu?
Unu,
du, tri, kvar -- jes,
ĉu la kamerao prenis ĝin? Kvin, ses,
sep, ok --
ha --
naŭ, dek,
la fanto,
la pika fanto,
la damo...
Mi ŝatas tiun ridon, jes! Bone. Damo.
(Ridoj)
Atendu, atendu -- bv. preni ajnan karton.
Deprenu kiun ajn. Tuj, tuj, bone.
Kaj ni ŝanĝas tiun ĉi al la reĝo.
Karoa aso.
Kaj nun, rigardu, karoa aso regos.
Do mi trovas...
pikan reĝon.
Tie estis la loko. Kaj tie ĉi estas la pika reĝo, ĉu?
Ĉu? Okej.
(Aplaŭdoj)
Nun iomete pli malfacila afero.
Eble vi kredas, ke la kartojn estas jam ordigitaj,
do helpu min denove miksi.
Alia emblemo, bonvole.
(spektanto: Armani). Pardonon? (spektantaro: Armani)
(Ridoj)
Tio estus post la okulbandaĝo.
Mi ŝatas tiun ulon, jes.
Okej. Tio devus esti mia fina efekto, sed en ordo.
Armani -- kiu diris Armani? Ĉu vi?
Mi lasas defali la kartojn kaj vi -- kiu grando?
Kiu grando? Tre facile. Mi ŝatas defiojn.
Kiu grando?
(spektantaro: larĝega) LG: Larĝega, okej.
Diru "haltu". (spektantaro: Haltu).
(Ridoj)
Jes, Armani. Okej.
(Aplaŭdoj)
Ho, tio estas malfacila.
Do, emblemo. Mi havis antaŭe trefajn, pikajn.
Alia emblemo. (spektantaro: karoa) LG: Karoa, perfekte.
Do ĉi-okaze
mi provos
trovi karoan. Mi rigardas la kartojn kaj okej.
Ni provas. Jes. Vi helpas min.
Se mi surtabligas karton supren
tiamaniere, vi renversu ĝin. Zoe: okej.
Okej, nun.
Faru per ambaŭ manoj kaj rapide. Jes, bone, bone.
(Ridoj)
Mi kredas, ke ni havas ĝin nun. Jes, bone, bone.
Do tie ĉi
karoaj, keraj -- ne karoaj. Bone, bone.
Haltu. Ĉu vi vidas la skemon?
Ĉu ne? Ĉu nun?
Jes, jes, okej.
Mi laboras per skemoj.
Ho pardonon, mi deprenis unu.
Eble ĝi estas grava --
jes --
karoa naŭ, okej.
Do nun --
mi ĉiam demandas,
kial mi metas min en tiu ĉi pozicio?
Mi devas elteni tiom da krietoj
kiam mi eraras iujn kartojn, sed
mi amas tion. Do nun,
mi faros ĝin. Mi provos trovi
la karoan,
sed mi faros tion laŭ la malfacila maniero.
Estas tro facile rekte fari ĝin, ĉu ne?
Mi kedas ke mi faros...
kun okulbandaĝo.
En tiu ĉi distanco, ĝi tuj funkcias.
Ve!
(Ridoj)
Larĝa glubendo.
Mi rigardas -- svingu la kartojn, tiel ke mi ne rigardu.
Antaŭen. Jes, bone. Mi ŝatas la empation.
Empatio.
Sed ĝi estis -- ĉu vi aŭdis?
Estis virina voĉo. Aŭdu la ulon -- jes, pli, pli, pli.
(Ridoj)
Jes, bone. Jes.
Vi povas kovri la naztruojn ankaŭ, ĉar iuj uloj kredas --
(Ridoj)
-- iuj uloj kredas, ke mi povas ŝtelrigardi tra la naztruoj,
do metu pli. Antaŭen, antaŭen.
Ĉu? Bone.
Ĉu kontentaj?
Ŝajnas bele, kiel Batman. Ho!
(Ridoj)
Ne!!! Kun digno kaj elegante, ĉu?
Sed mi ŝatas ŝin, jes. Mi diris estu iom malfacila.
Kaj estis okej. Ĉu pli?
La lasta.
Okej.
En ordo.
Nun vi devas konsenti ke mi estas --
mi devas fidi je aliaj sensoj, ĉu?
Mi funkcias laŭ vibro.
Do,
kiu estis la karto?
Karoa. Ha, mi memorigis keran.
Do nun mi devas
denove improvizi.
Eble se mi ekstaras. Duone.
Karoa karto -- Mi komencos per karoa aso.
Mi nur ŝercis, estas varmigo -- kera reĝo.
(Ridoj)
Kaj mi donas al vi karoan karton, do ili -- se vi metas ilin tie,
en bela vico, bone. Kaj vi povas vidi, ĉu ne? Bone.
Karoa aso, ĉu? Zoe: Jes.
Bone. Bone. Du -- (Aplaŭdoj) --
dankon.
Mi neniam maltrafas du. Estas interese.
Mi ĉiam trovis du,
sed laŭ la malĝusta koloro. Pika, pardonon.
Kaj la kartaro estas donaco al vi en la fino,
tiel ke skeptikuloj tie ĉi
analizu ĝin, ĉu bone? Memorigu min. Ĝi estas donaco.
Du -- kaj ĝi estis pika du, ĉu?
Pardonon, karoa du. Mi faros rapide nun.
Tri --
Karoa tri. Jes!
Kvar --
Mi ja ŝatas defiojn.
Jes, bone.
Chris Anderson: Vi ŝtelrigardas.
Pardonon?
Vi ŝtelrigardas. Vi simple --
tio estas peto de la sinjorino en la malantaŭo.
(Ridoj)
Okej.
Provu tion.
Jes. Nu aŭskultu...
Okej, nun.
Tio eble estas iomete malfacila.
Ni provos.
Ĉu jes? Ĉu bone?
(Ridoj)
Okej. Do,
kiom da kartoj? Ĉu kvin? Zoe: Kvar.
Kvar. Ĉu kvin estas la sekva karto?
Zoe: Karoa kvin, jes.
Ĉu ĝi ne estas tie? Zoe: Ĝi ne estas tie ĉi.
Ho.
Do tie ĉi
ĉiuj kartoj estas turnitaj malsupren --
ĉu vi konsentas (spektantaro: Jes).
Ĉu? Ĉu vi vidas tion en la ekrano?
Kaj tiu ĉi estas supre kaj ĝi ne estas en la malsupro.
Do la sekva karto estos -- ĉu ĝi estis kvin?
Zoe: Kvin. LG: Jes -
mi renversos ĝin kun la bildo supren.
Ĉu?Zoe: Jes.
Ses -- ses per la dikfingro.
Sep.
Jes, mi sukcesas. Mi scias kie ĝi estas,
ĉar mi ŝtelrigardis antaŭe kaj tiam mi sukcesas.
Ĉu?
Ok.
Se --
kaj tiam naŭ, ĉu?
Jes.
Hieraŭ -- antaŭhieraŭ, mi estis en Las Vegas
kaj mi fakte uzis tion ĉi.
Naŭ? Ĉu? Ĉu ĝuste?
Ĉu ne? Jes! Ha, bone, bone.
Dek --
refoje, mi ŝatas tiun ĉi movon de John Wayne.
Jes, fanto -- ĉu fanto?
Fanto
...
karoa, ĉu? (spektantaro: ne)
Ĉu?
Kaj
damo! Damo, kun misgvido.
Misgvido. (Aplaŭdoj)
Ĉu?
Kaj tiam
reĝo, poste precize
kvin sekundoj.
Jes. Kvin. Kvin sekundoj.
Unu,
du, tri, kvar -- mmm!
Kontrolu.
Ĉu?
Karoa reĝo. LG: Ha!
Bone. Ho.
Tuŝu min, sentu --
ha, ha, nu!
Sinjorinoj kaj sinjoroj, Lennart Green! LG: Okej, dankon.
Mi havis la apartan plezuron
vivi en du biosferoj.
Kompreneble ni ĉiuj en tiu ĉi ĉambro vivas en Biosfero 1.
Mi vivis ankaŭ en Biosfero 2.
Kaj la mirinda afero estas, ke mi povas kompari biosferojn.
Kaj espereble de tio mi povas lerni ion.
Kion do mi lernis?
Nu, jen mi ene de Biosfero 2, farante picon.
Mi devis rikolti la tritikon, por fari la paston.
Kaj kompreneble mi devis melki la kaprinojn
kaj nutri ilin por fari la fromaĝon.
Mi bezonis kvar monatojn en Biosfero 2 por fari picon.
Tie ĉi en Biosfero 1, nu, ĝi postulas de mi du minutojn.
Ĉar mi prenas telefon-aparaton, mi vokas kaj diras:
"Hej, ĉu vi povas liveri al mi picojn?"
Bone, Biosfero 2
estis esence triakra (12 mil-kvadratmetra)
plene enfermita, miniatura mondo
kie mi vivis dum du jaroj kaj 20 minutoj.
< ridoj >
Supre ĝi estis sigelita per ŝtalo kaj vitro.
Malsupre ĝi estis sigelita per ŝtala tavolo.
Resume, plene sigelita.
Tial ni havis nian propran miniaturan pluvarbaron,
privatan plaĝon kun korala rifo.
Ni havis savanon, marĉon, dezerton.
Ni havis nian propran duonakran bienon, kie ni devis kreskigi ĉion.
Kaj kompreneble ni havis nian homan medion, kie ni vivis.
En la mezo de la 1980-aj, kiam ni fasonis Biosferon 2
ni devis fari al ni kelkajn vere bazajn demandojn.
Tiel estas, kio estas biosfero?
Tiam jes, mi kredas, ke ni ĉiuj nun scias
ke ĝi esence estas la vivosfero ĉirkaŭ la Tero, ĉu ne?
Bone, vi devas esti iom pli preciza ol tio, se vi estas konstruonta unu.
Kaj tial ni decidis, ke ĝi ververe estas
io materie plene enfermita,
tio estas, absolute nenio eniras aŭ eliras, neniu materialo,
kaj ĝi estas laŭenergie malferma,
esence, kiel la planedo Tero.
Tiun ĉambron, kiu estis unu kvarcentono de la grandeco de Biosfero 2,
ni nomis nia testejo.
Kaj en la unua tago, en kiu tiu kolego, John Allen,
eniris por pasigi kelkajn tagojn tie
kun ĉiuj plantaĵoj kaj bestoj kaj bakterioj, kiujn ni enmetis tien
por espereble teni lin vivanta,
la kuracistoj estis nekredeble maltrankvilaj,
timante, ke li pereos pro iu terura toksino,
aŭ ke liaj pulmoj kolapsos pro bakterio aŭ io simila, iu fungo.
Sed kompreneble nenio tia okazis.
Kaj laŭlonge de kelkaj jaroj,
estis grandaj sagaoj dum la ellaborado de Biosfero 2.
Sed ĉirkaŭ 1991
ni finfine havis tion konstruita.
Kaj estis horo por ke ni eniru
kaj startigu ĝin.
Ni bezonis ekscii
ĉu la vivo estas adaptiĝema.
Ĉu oni povas preni tiun ĉi biosferon,
kiu disvolviĝis laŭ planeda skalo,
enfermi ĝin en malgrandan botelon
kaj ĉu ĝi postvivos?
Grandaj demandoj.
Kaj ni volis ekscii tion por esti eble iri aliloken
en la universo; se ni veturos al Marso, ekzemple,
ĉu ni kunportus biosferon kun ni, por vivi en ĝi?
Ni volis scii ankaŭ por kompreni pli
la Teron, kie ni ĉiuj vivas.
Bone, en 1991 alvenis finfine la tempo por ni eniri
kaj elprovi tiun nian idon.
Ni faru inaŭguran vojaĝon.
Ĉu ĝi funkcios? Aŭ ĉu eble io okazos,
kaj tion ni ne povos kompreni kaj solvi?
Tio nuligus la koncepton pri artefaritaj biosferoj.
Do ok inter ni eniris ĝin. Kvar viroj kaj kvar virinoj.
Pli pri tio, poste.
< ridoj >
Kaj jen la mondo kie ni vivis.
En la supro ni havis
tiun belan pluvarbaron kaj oceanon.
Kaj malsupre ni havis la teknosferon, kiel ni nomis ĝin.
Tie estis ĉiuj pumpiloj kaj valvoj
kaj la cisternoj kaj la aertraktiloj kaj tiel simile.
Unu el la biosferanoj nomis ĝin
"Edena ĝardeno supre de aviadilŝipo".
Nii havis ankaŭ la homan medion, kompreneble,
kun la laboratorioj kaj tiel plu.
Jen la agrikultura sekcio.
Ĝi estis esence organika bieno.
Kiam mi eniris en la Biosferon 2
mi unuafoje enspiris
plene malsaman atmosferon
ol kiu ajn en la mondo,
krom sep aliaj homoj.
En tiu momento mi fariĝis parto de tiu biosfero.
Tio estas, ne laŭ abstrakta senco.
Mi volas diri, laŭlitere.
Kiam mi elspiris, mia CO2
nutris la batatojn, kiujn mi kreskigis.
Kaj ni manĝis nekredeble multajn batatojn.
< ridoj >
Kaj tiuj batatoj
fariĝis parto de mi.
Fakte ni manĝis tiom da batatojn,
ke mi fariĝis oranĝkolora.
Mi laŭlitere manĝis ade la saman karbonon.
Mi memmanĝis laŭ iu stranga, bizara maniero.
Pri nia atmosfero, tamen,
nenio ŝajnis tiom gaja kun la paso de la tempo.
ĉar ni perdadis oksigenon, sufiĉe multe,
dum ni ellasis CO2.
Do ni laboris por fiksigi karbonon.
Mia Dio. Ni ja konas tiun terminon nun.
Ni freneze kreskigis plantaĵojn.
Ni prenadis ilian biomason, konservis ĝin en la kelo,
kreskadis plantaĵojn, ree, ree, ree,
provante elpreni tiun karbonon el nia atmosfero.
Ni provis eviti, ke la karbono iru al la atmosfero.
Ni ĉesis akvumi nian grundon, kiom eble plej.
Ni ĉesis erpi por konservi forcejajn gasojn engrunde.
Tamen nia oksigeno malkreskis pli rapide
ol nia CO2 kreskis, tute neatendita afero,
ĉar ambaŭ interekvilibris en la testejo.
Kaj tio estis kiel ludi atoman kaŝludon.
Sep tunoj da oksigeno estis malaperintaj
sen lasi ian ajn spuron.
Kaj kredu min, kiam oni perdas amason da oksigeno
- kaj nia oksigeno tre malaltiĝis,
ĝi iris de 21 elcentoj ĝis 14,2 elcentoj -
Dio mia, oni sentas sin tre malbona.
Tio estas, ni trenis nin en la biosfero.
Kaj ni havis spirhaltojn dum la dormo, nokte.
Tiel ke oni vekiĝis anhelante
pro la ŝanĝo de la sanga kemio.
Kaj tio vere okazas. Oni ĉesas spiri kaj tiam oni -- < sufokiĝoj > --
enspiregas kaj vekiĝas. Kaj estas vere incitante.
Ĉiuj ekstere pensis, ke ni estis mortantaj.
Nu, estas tio, kion la amaskomunikiloj distrumpetis.
Mi devis telefonvoki al mia patrino fojfoje dirante "Ne, panjo, ĉio estas en ordo.
Ni ne estas mortantaj. Ni fartas bone. Ni fartas bone."
Kaj la kuracisto estis, fakte, kontrolanta
por certigi, ke ni ja bone fartis.
Tamen, ja li estis plej ĝenita de la oksigenmanko.
Iun tagon li ne eblis kalkuli linion da ciferoj.
Tiam estis tempo por ke ni enmetu oksigenon.
Kaj vi eble pensos, nu,
"Homo, via sistemo de vivotenado
ne malfunkciis. Ĉu tio ne estis timiga?
Jes. Iasence estis terure.
Sed mi sciis, ke ni povis forlasi la biosferon
kiam ajn, se danĝerego alvenus.
Tamen kiu estis dironta "Mi ne povas plu elteni!" ?
Ne mi, certe ne.
Sed aliflanke ĝi estis la scienca "oro" de la projekto.
Ĉar ni povus fari el tiu bebo
sciencan ilon
kaj vidi ĉu ni povus efektive trovi
kien iris tiuj sep tunoj da oksigeno.
Nii fakte trovis ĝin.
Ĝi iris en la betono.
Esence ĝi faris ion tre simplan.
Ni metis tro da karbono en la grundon, kompoŝtforme.
Malkomponiĝante, ĝi prenis oksigenon el la aero,
kaj ellasis CO2 kiu kaŝis sin en la betonon.
Simplege, fakte.
Do fine de du jaroj
kiam ni eliris, ni estis triumfantaj.
Fakte oni ja povas diri
ke ni malkovris ion malentuziasman
kiam la oksigeno malaltiĝis,
kaj ĉesis funkcii la sistemo de vivtenado.
Ĉu ne estas tio tre malbona fiasko?
Eble, sed ni ekkomprenis la problemon, kaj trovis kiel solvi ĝin.
Kaj nenio riveliĝis
tiel serioza kiel ĝi.
Kaj ni pruvis la koncepton, pli-malpli.
Pri la homoj, aliflanke, estas alia afero.
Ni fariĝis - ĉu estas kuraceble? -
Ni ĉiuj fariĝis sufiĉe frenezaj, miavide.
La tagon, kiam mi eliris el Biosfero 2
mi estis ekscitita vidi mian tutan familion kaj miajn amikojn.
Dum du jaroj mi vidis homojn nur tra montrofenestro.
Ĉiuj kuris al mi,
sed mi tuj retropaŝis. Ili fetoris!
Homoj fetoras!
Ni malbonodoras je harŝprucaĵo kaj aksela senodorigilo
kaj tiel simile.
Nu, ni havis aĵojn en Biosfero por konservi nin puraj.
Sed nenion kun parfumo.
Kaj, homo, ni tie ĉi ekstere ja malbonodoras.
Ne nur tio;
mi ankaŭ perdis kontakton kun la loko, de kie mia manĝaĵo venis.
Mi kultivis ĉiujn miajn manĝaĵojn.
Mi havis neniun ideon pri tio, kio estis en mia manĝaĵo, de kie ĝi venis.
Mi eĉ ne rekonis duonon el la nomoj en la plejparto de kio mi manĝis.
Fakte, mi pasigis horojn meze de vendejaj bretaroj
legante la nomojn de ĉiuj aĵoj.
Oni eble pensis, ke mi frenezas.
Mi estis vere surprizita.
Kaj mi iom post iom perdis la sencon
de kie mi estas en tiu ĉi granda biosfero, kie ni ĉiuj vivas.
En Biosfero 2 mi plene komprenis
ke mi havis grandegan efikon sur mia biosfero, ĉiutage,
kaj ĝi havis efikon sur mi,
vere profunde, vere laŭlitere.
Do mi okupiĝis pri miaj aferoj:
Kompanio Paragon por Spaca Disvolviĝo,
malgranda firmao, kiun mi kunfondis dum mi estis en la Biosfero,
ĉar mi havis nenion alian por fari.
Unu el niaj celoj estis
malkovri kiel malgrandaj oni povas fari tiujn biosferojn,
kaj kion oni povas fari el ili?
Ni sendis unu al la Mir Spacostacio.
Ni havis unu en la kosmopramo kaj unu en la Internacia Spacostacio.
dum 16 monatoj. Tie ni sukcesis produkti
la unuajn organismojn, kiuj kompletigis
multajn vivociklojn en la spaco,
vere antaŭenigante
la komprenon pri kiom adaptiĝemaj
estas niaj vivo-sistemoj.
Kaj mi ankaŭ fieras anonci -
antaŭfrandaĵo por vi - ke vendredon ni anoncos
la formiĝon de teamo
por disvolvi sistemon por kreskigi plantaĵojn sur la luno.
Tio estos tre amuza.
Kaj la sekvo de tio estas sistemo, kiun ni projektas.
Plene sigelita sistemo por kreskigi plantaĵojn sur Marso.
Kadre de tio, ni devis modeli
tre rapidan cirkuladon de CO2,
kaj oksigeno kaj akvo, en tiu planto-sistemo.
Kiel rezulto de tiu modelado
mi fine devis iri ien kaj tien,
al Eritreo, en la "Afrika Korno".
Eritreo, eksa parto de Etiopio,
estas unu el tiuj lokoj mirinde belaj,
nekredeble aridaj kaj mi ne povas kompreni
kiel homoj elturniĝas vivi tie.
Ĝi estas tiel seka.
Jen kion mi vidis.
Sed ankaŭ tion mi vidis.
Mi vidis kompanion, kiu
prenis marakvon
kaj sablon kaj kreskigis
specon de herbo, kiu kreskas en pura nedolĉigita salakvo.
Ĝi produktas manĝeblaĵon,
tiukaze, oledonajn semojn.
Mi miregis. Ili ankaŭ produktis mangrovojn
en kultivejo.
La mangrovoj liveris lignon
kaj mielon kaj foliojn por la brutoj
tiel ke ili povu produkti lakton kaj tiel plu,
kiel ni faris en la Biosfero 2.
Kaj ĉio tio-ĉi venis pro unu motivo:
salikokaj bredejoj. Ili estas vera plago,
sincere dirite, laŭ media vidpunkto.
Ili verŝas amason da poluantoj en la oceanon
kaj poluas la najbarajn mediojn.
Ili ĉiuj kakas en la bredejoj unuj de la aliaj, tute laŭvorte.
En tiu projekto, oni prenas
la elfluaĵon de tiuj bredejoj
kaj fari el ĝi ĉiun ĉi nutrantilon.
Oni laŭvorte faris el poluaĵo abundaĵon por popolo de la dezerto.
Oni kreis industrian ekosistemon, iasence.
Mi estis tie ĉar mi modelis la mangrovan parton
por programo de karbona kredito, laŭ
la sistemo de la Protokolo de Kyoto de UN.
Kaj dum mi modelis tiun mangrovan marĉon,
mi pripensadis: "Kiel oni enskatoligas aĵon tian?"
Kiam mi modelas plantaĵon enskatolan,
mi scias kie mi desegnu la limojn.
Pri mangrovejoj kiel tiu, mi tute ne sciis.
Bone, kompreneble vi devas desegni la limojn ĉirkaŭ la tuta Tero.
Kaj kompreni ĝiaj interagadoj kun la tuta Tero.
Kaj vidi vian projekton en tiu kunteksto.
Ĉirkaŭ la mondo nuntempe oni vidas nekredeblan transformiĝon,
De tio, kion mi nomus vivomortigaj specioj,
kiu ĉu intence, ĉu neintence
fasonas siajn sistemojn por mortigi la vivon, plejofte.
Tiu ĉi bela fotaĵo montras
lla Amazon-riveron.
La helverdaj partoj estas aeroj de amasa senarbarigo,
kaj tiuj belaj filamentaj nuboj
rezultas fakte de ekbruligoj homfaritaj.
Ni estas irantaj de tio al tio,
kion mi nomus vivoamanta socio,
en kiu oni lernas zorgi pri la socio.
Nun eble ne ŝajnas tiel, sed ja veras.
Tio okazas tra la tuta mondo,
en ĉia vivokupo
kaj en ĉia speco de kariero
kaj industrio imageblaj.
Kaj mi pensas, ke oftege oni perdiĝas en tio.
Oni pensas: "Sed kiamaniere trovi mian lokon en tio,
en tiu vastega temo?"
Kaj mi dirus ke la etaj aferoj gravas. Ili vere gravas.
Jen rakonto pri rastilo en mia korto.
Tio estis mia korto
tuj post kiam mi aĉetis mian terenon.
En Arizono, kompreneble, ĉiuj metas gruzon.
Oni ŝatas konservi ĉion bele rastita, kaj demeti ĉiujn foliojn.
Dimanĉmatene, la folio-bloviloj resonas de ĉie
kaj mi volas strangoli la najbarojn.
Estas iaspeca estetiko.
Oni estas tre ĝenita pri malordeco.
Nu, mi forĵetis mian rastilon.
Mi lasas foliojn fali el la arboj de mia tereno.
Kaj post iom da tempo, kion mi esence faris?
Mi faris supraĵan grundon.
Nun ĉiaj birdoj venas, eĉ falkoj.
Mi havas vera oazon.
Jen kio okazas ĉiun printempon. Dum ses,
ses ĝis ok semajnoj, mi havas tiun verdan oazon.
Tio situas fakte en riverborda areo.
Kaj la tuta Tuscon povus esti tia
se ĉiu ribeliĝus kaj forĵetus la rastilon.
La etaj aferoj ja gravas.
La Industria Revolucio kaj Prometeo
donis al ni la kapablon lumigi la mondon,
kaj ankaŭ tion,
la kapablon rigardi la mondon de ekstere.
Nu, eble ni ne havas
alian biosferon, al kiu ni povas alkuri
por kompari ĝin al tiu ĉi biosfero.
Tamen ni povas rigardi la mondon
kaj provi kompreni kie ni situas en ĝia kunteksto
kaj kiel ni elektas interagi kun ĝi.
Kaj se vi nescias kie vi estas en la biosfero
aŭ se vi havas malfacilaĵon konektiĝi
kun via parto de la biosfero,
jen konsilo:
profunde enspiru.
Joganoj pravis.
La spiro efektive konektas nin ĉiujn
tre laŭlitere.
Enspiru nun.
Kaj dum vi enspiras, pensu
pri tio, kio entenas via spiro.
Eble ĝi entenas CO2 el la homo sidita apud vi.
Eble estas iomete da oksigeno
el iuj algoj de la plaĝo nemalproksima de tie ĉi.
Spiri ankaŭ ligas nin laŭtempe.
Via spiro povus enteni iom da karbono
rilatita al dinosaŭroj.
Povas esti ankaŭ, ke la karbono, kiun vi elspiras nun,
troviĝos iam en la spiro
de viaj pra-pra-pra-nepoj.
Dankon.
Antaŭe mi estis Malthusano.
Mia mensmodelo de la mondo estis:
kreskeganta loĝantaro, malgranda planedo;
nura ebla rezulto: katastrofo.
Sed mi distanciĝas de Malthus,
ĉar mi pensas, ke ni eble situas 150 jarojn antaŭ
ia nova klerismo.
Jen la kialo.
Jen la loĝantar-datumo de UN
por la mondo. Eble vi jam vidis ĝin.
Oni pensas, ke la monda loĝantaro atingos pinton
espereble je iom malpli ol 10 miliardoj, fine de tiu ĉi jarcento.
Poste, ĝi plej probable ekmalkreskos.
Kaj do?
Plejofte, ekonomikaj modeloj estas bazitaj sur malabundo kaj kresko.
Do amaso da ekonomikistoj
konsideras malkreskantan loĝantaron
kiel kaŭzon de malprospero, eble depresio.
Sed malkreskanta loĝantaro havos
almenaŭ du tre bonajn ekonomiajn sekvojn.
Unue: malpli da homoj en fiksa landareo
faras investadon en terpecoj malbona elekto.
En la urboj, multo el la kosto de terpecoj
troviĝas fakte en ĝia spekulacia valoro.
Sen terpeca spekulacio,
la prezo de terpecoj falas
Kaj tio ekforprenas pezan ŝarĝon
el la mondaj malriĉuloj.
Due: malkreskanta loĝantaro
signifas malabundan laborforton.
Malabunda laborforto efikas sur salajroj.
Plikreskantaj salajroj
prezentas alian avantaĝon por la malriĉuloj kaj laborista klaso.
Nu, mi ne parolas pri radikala falo en la loĝantaro kiel ni vidis dum la Nigra Pesto.
Sed rigardu kio okazis en Eŭropo
post la pesto:
kreskantaj salajroj,
agro-reformo,
teĥnika novigo,
estiĝo de la meza klaso;
kaj post tio, progresemaj sociaj movadoj
kiel Renesanco,
kaj poste Klerismo.
Plejparte, nia kultura heredaĵo inklinis rigardi malantaŭen,
romantikigi la pasintecon.
Ĉiuj okcidentaj religioj komenciĝas per la koncepto de Edeno,
kaj parolas pri ia diboĉa estanteco
kondukanta al tre malbela estonteco.
Tial la homa historio estas rigardata
kiel iaspeca glitado malsupren
el idealigita estinteco.
Sed mi kredas, ke ni estas enirontaj alian ŝanĝon,
ĉirkaŭ du generacioj post la pinto de tiu kurbo,
post la ekinstaliĝo de la efikoj
de la malkreskiĝo de la mondloĝantaro.
Tiupunkte, ni komencos idealigi la estontecon denove,
anstataŭ la aĉan pasintecon.
Do kial gravas tio?
Kial paroli pri sociekonomikaj movadoj,
kiuj povas esti pli ol unu jarcenton ontaj?
Ĉar transiroj estas danĝeraj tempoj.
Kiam terproprietuloj ekperdas monon
kaj laboristoj postulas pli altan pagon,
kelkaj potenculoj ektimos la estontecon.
Timo pi la estonteco rezultas je malprudentaj decidoj.
Se ni havas pozitivan opinion pri la estonteco
tiam eble ni povos akceli la movadon,
anstataŭ ekfali en abismon.
Se ni sukcesas trairi la venontajn 150 jarojn,
mi kredas, ke viaj pranepoj
forgesos pri Malthus.
Anstataŭ, ili planos la estontecon
kaj ekkonstruos la Klerismon de la 22-a jarcento.
Dankon.
(Aplaŭdo)
