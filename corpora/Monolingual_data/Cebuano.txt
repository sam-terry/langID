Marco Tempest: Ang gusto nakong ipakita ninyo karon
mahisama sa usa ka eksperimento.
Karon ang iyang unang pagpaila.
Kini usa nga pagpakita kung unsa ang augmented reality.
Ug ang mga makit-an ninyo dili gi-record daan.
Live kini
ug sabay pod siyang mobalos.
Giisip nako nga usa kini nga salamangka sa teknolohiya.
Good luck nalang sa ako.
Ug lantaw lang sa dako nga screen.
Ang augmented reality
maoy pagatipok sa tinuod nga kalibutan
ug sa imaheng gihimo sa computer.
Para nako, usa ka maayong paagi
para susihon ang salamangka
ug mangutana nganong sa pagka-high tech nato karon,
nagpadayon pa man gihapon
kining pagkatingala og pagpakuyaw.
Ang salamangka usa ka pagpangilad,
pero kini ang pagpangilad nga makalingaw.
Aron malingaw sa maong pagpangilad,
himuon una sa mga nanan-aw
nga ipadaplin ang ilang pagkatingala.
Ang poet nga si Samuel Taylor Coleridge
maoy unang mituki bahin sa pagkaandam sa hunahuna.
Samuel Taylor Coleridge: Sulayan nakog mosuwat nga hisama sa tinuod,
aron buhaton kining imahenasyon
nga katuuhan,
bisag kadyot ra,
kay mao kini ang tumong sa magasuwat.
MT: Importante kining pagtuo sa mga gibuhat
sa bisag asang malateatro nga kasinatian.
Kung wala kini,
ang sulat mga pulong lamang.
Ang augmented reality
usa ra ka bag-ong teknolohiya.
Ug ang kapaspas sa kamot
usa ra ka maarte nga pagpa-ila
sa kahanas.
Kitang tanan hawod og dali ra mutuo.
Ginabuhat na nato kada adlaw,
sa pagbasa og nobela,
sa paglantaw og TV
ug sa pag-adto og sinehan.
Ganahan ta nga musulod sa laing kalibutan nga gibuhat-buhat ra
kung diin gikalipay nato ang atong mga bayani
ug hilakan ang mga amigo nga hinimo-himo lang.
Kon wala kining pagtuo
wala sad tay salamangka.
Maong si Jean Robert-Houdin,
ang kinahawrang ilusyonista nga taga-Pransiya,
gi-ila ang papel sa mga salamangkero
isip mangingistorya.
Naa siyay giingon nga akong gidikit sa bungbong nako sa studio.
Jean Robert-Houdin: Ang ilusyonista dili malabarista
Usa siya ka aktor nga nagdala sa parte sa usa ka salamangkero.
MT: Buot ipasabot nga ang salamangka usa ka teatro
ug ang kada lansis
usa ka estorya.
Karon, ang mga lansis sa salamangka
magasubay sa ehemplo sa panulatong himu-himo ra.
Naay sugilanon sa pagkabuhat og pagkawagtang,
pagkamatay ug pagkabanhaw,
ug daghang magababag nga angayang supilon.
Karon, kadaghanan ani grabe ka-drama.
Makigdula ning salamangkero sa kalayo og asiro,
musukol sa chainsaw,
saluon ang bala
o likayan ang kamatayon.
Apan wala magbayad ang mutan-aw aron makit-an nga mamatay ang salamangkero,
kon dili, aron makit-an sila nga buhi gihapon.
Kay ang mga maanindot nga estorya
malipayon ang kahumanan.
Ang mga lansis sa salamangka naay usa ka importanting elemento.
Mga sugilanon kini nga may kahingangha.
Ingon pa ni Edward de Bono
ang utok magasubay sa usa ka modelo para sa lain-laing butang.
Ingon niya, ginapahimuslan sa salamangkero
ang ginahuna-huna sa magalantaw.
Edward de Bono: Ang salamangka sa entablado magasalig
sa momentum error.
Ang magalantaw gigiya aron makahimo og paghukom
nga resonable,
apan sa tinuod lahi ni
sa maoy nag-atubang sa ila.
MT: Nianang butanga,
ang mga lansis sa salamangka murag komedya.
Ang komedya magasubay kanato
padulong sa tumong nga atong gidaman.
Apan kung kalit nga mabag-o ang senaryo nga atong gihuna-huna
nga wala nato gidamha,
mukatawa kita.
Mao pod ang mahitabo
sa tawo nga molantaw og salamangka.
Ang kinatapusan
magasupak sa lohika,
magahatag og bag-ong panglantaw sa problema,
ug ang mga motan-aw ani matingala
o magkatawa na lang.
Lingaw man pod ang binuangan.
Pinaka-importanti sa usa ka sugilanon
kay kanang ganahan ka nga ibahen pod sa uban.
Kanang ganahan tang ipakita sa uban.
Kon magahimo ko og lansis sa usa ka panagtapok --
(Naay mikatawa)
labnotun dayon niya ang iyang amigo
ug pa-usbon na pod niya ang akong gihimo.
Ganahan sila nga masinati pod sa uban ang ilang pagkakuyaw.
Nuon, mas komplikado na akong trabaho tungod ana,
kay ganahan ko nga pakuratan sila,
maghimo na pod ko og estorya nga pareho ra ang sinugdanan,
apan lahi ang kahumanan --
madyik nga magdala og kakurat
sa naunang pagkakurat.
Maong aktibo ko pirminti.
Karon magatuo ang mga eksperto
nga ang estorya dili lang alang sa atong kalingawan.
Atong huna-huna mora pod nga gihan-ay nga sugilanon.
Atong ginakabit ang panghitabo sa mga emosyon
og ginahimo nato sila
nga han-ay nga dali ra masabtan.
Kini usa ka butang nga tawo lang ang makakab-ot.
Tanan ta ganahan ibahen atong mga estorya,
salamangka man na nga nakit-an nato sa usa ka panagtapok,
o ang makalagot nga adlaw sa opisina
o ang maanindot nga pagsalop sa adlaw sa atong pagbakasyon.
Karon, salamat sa teknolohiya,
makabahin ta sa atong mga sugilanon dili sama atong kaniadto,
pina-agi sa email, Facebook,
blogs, tweets,
sa TED.com.
Kaning mga gamit sa social networking,
usama sa kalayo sa panag-camping
kon asa magatapok ang mga magalantaw
aron paminawon ang atong sugilanon.
Magabutang ta og simile ug metaphor sa atong kamatuoran,
og usahay dugangan og pantasya.
Ginapahamis nato ang garas nga bahin sa atong kinabuhi
aron mahimo tang bug-os.
Ang atong estorya maoy maga-ingon kon kinsa dyud ta,
ug usahay, kon kinsay gusto nato mahimong kita.
Mao na ang atong timailhan
og apil na pod ang atong pagka-kumunidad.
Ug kon maayo pod ang pag-estorya,
pwede pa kitang pahiyumon niini.
Salamat.
(Gipakpakan)
Salamat.
(Gipakpakan)
Kuntahay nga nagtindog ka sa usa ka dalan sa Amerika
og niduol ang usa ka Japanese og nangutana,
"Excuse me, unsay ngalan aning block?"
Og nitubag ka, "Ay, pasayloa ko. Mao kini ang Oak Street, og kana ang Elm Street.
Kani ang 26th, og kana ang 27th."
Ingon na pod siya, "Ah okay. Kanang block, unsay ngalan ana?"
Motubag pod ka, "Ay, walay ngalan ang mga blocks."
Naay ngalan ang mga dalan; kanang blocks kay
mga lote ra na sila nga naa sa tunga sa mga dalan."
Nihawa dayon siya, morag wala nalipay og nalibug hinuon.
Karon, kuntahay nga nagtindog ka sa usa ka dalan didto sa Japan,
niduol ka sa usa ka tawo og nangutana,
"Excuse me, unsay ngalan aning dalana?"
Muingon siya, "Ah, kana kay block 17 og kana kay block 16."
Moingon pod ka, "Okay, apan unsay ngalan anang dalana?"
Motobag pod siya, "Ah, walay ngalan ang mga dalan.
Naay ngalan ang mga blocks.
Tan-awa ning Google Maps. Kana ang block 14, 15, 16, 17, 18, 19.
Kaning tanan nga blocks naay ngalan.
Kanang mga dalan kay mga bakanteng agi-anan sa tunga sa mga blocks.
Og mangutana na pod ka, "Okay, unsaon man nimo pagkahibalo sa address sa balay?"
Moingon siya, "Ah, dali ra, kani ang District Eight.
Kana ang block 17, pinakaunang balay."
Moingon ka, "Okay. Nituyok-tuyok ko sa palibot diri,
morag dili man sunod-sunod ang mga numbers sa balay."
Ingon pod siya, "Sunod-sunod oy. Ginaapod-apod ang number sa kung kinsay naunang magtukod.
Ang pinakaunang balay nga gitukod sa block kay ang number one.
Ang ikaduha nga balay nga gitukod kay ang number two.
Ang ikatulo kay number three. Dali ra god. Obvious baya."
Busa, usahay didto pa nato mahibal-an
sa pikas bahin sa kalibutan
aron masayod ta sa mga butang nga abi natog wala ra,
og maingon nga ang baligtad ana nila kay tinuod pod.
Naay mga doktor sa China
nga mituo nga ang ilang trabaho kay himuon ka nilang baskog pirminti.
Busa, magbayad ka sa ila sa mga bulan nga limsog imong pamati,
apan kung naa kay sakit dili ka magabayad kay wala nila nahimo
ang ilang trabaho. Modato sila kon himsog ka, dili kon naay kay sakit.
(Gipalakpakan)
Sa kadaghanan nga music ang "usa"
kay ang downbeat, ang maoy sugod sa musical phrase. Usa, duha tulo upat.
Pero sa West African music ang "usa"
maoy tumoy sa phrase,
nga morag period sa tumoy sa sentence.
Busa, madungog nimo dili lang kay phrasing, apil pod ang pag-ihap nila sa music.
Duha, tulo, upat, isa.
Og kaning mapa kay sigo ra pod.
(Ningkatawa tanan)
Naay ginaingon nga sa India kung unsa man ang tinuod,
ang baligtad kay tinuod pod.
Busa, dili unta nato kalimtan, sa TED o sa bisag asa pa,
nga tanang kuyaw nga butang na atong makita o madungog,
basin tinuod pod ang iyang baligtad.
Daghang salamat sa inyo nga tanan.
