Am fost aici acum patru ani,
și îmi amintesc că atunci
discursurile nu se puneau pe Internet.
cred că erau date participanților într-o cutie,
un set de DVD-uri
pe care să le pună pe rafturi, unde au şi rămas.
(râsete)
Și, de fapt, Chris m-a sunat
la o săptămână după ce am ținut speech-ul
și mi-a zis: „Vom începe să le punem online.
Putem să-l punem și pe-al tău?” Și eu am zis ”Sigur!”
Și patru ani mai târziu,
cum spuneam, a fost văzut de patru...
De fapt, a fost descărcat de 4 milioane de ori.
Deci presupun că dacă înmulțim asta cu 20
obținem numărul oamenilor care l-au văzut.
Și cum spunea Chris, există o poftă
de videoclipuri cu mine.
(râsete)
(aplauze)
... nu sunteți de acord?
(râsete)
Așadar, tot acel eveniment a fost un pretext elaborat
ca să vă țin alt speech, așa că iată-l.
(râsete)
Al Gore a vorbit
la conferința TED la care am vorbit și eu acum patru ani
despre criza climatică.
Și pomeneam acest lucru
la sfârșitul ultimului meu speech.
Așa că vreau să continui de unde am rămas
pentru că nu mi-au dat atunci decât 18 minute.
Deci, cum spuneam...
(râsete)
Vedeți, are dreptate.
Adică există o criză climatică majoră, evident.
Și cred că oamenii care nu cred asta ar trebui să iasă mai mult pe-afară.
(râsete)
Dar cred că există şi un alt fel de criză climatică,
care este la fel de gravă,
care are aceleași origini,
și cu care trebuie să ne confruntăm cu aceeași stringență.
Vreau să spun prin asta —
și ați putea spune, apropo, „Ştii ce? Îmi ajunge.
Am deja o criză climatică;
nu simt nevoia de încă una.”
Dar aceasta este o criză nu a resurselor naturale,
deși eu așa le-aș numi,
ci o criză a resurselor umane.
Cred că, în esență,
după cum mulți vorbitori au spus în decursul ultimelor zile,
ne folosim foarte puțin
talentele.
Foarte mulți oameni trec prin întreaga lor viață
neavând nicio idee despre care ar putea să fie talentele lor,
sau dacă au cu adevărat așa ceva.
Am cunoscut tot felul de oameni
care nu cred că-s cu adevărat buni la nimic.
De fapt, împart lumea în două grupuri acum.
Jeremy Bentham, marele filozof utilitar,
a spus odată o vorbă.
A zis „Sunt două tipuri de oameni pe lumea asta:
cei care împart lumea în două tipuri
și cei care nu fac asta.”
(râsete)
Ei bine, eu fac asta.
(râsete)
Am cunoscut tot felul de oameni
cărora nu le place ce fac.
Pur și simplu trec prin viață
din inerţie.
Nu le place în mod deosebit ceea ce fac.
Mai degrabă rabdă viaţa decât se bucură de ea,
și așteaptă week-end-ul.
Dar am întâlnit și oameni
care-și iubesc meseria
și nu se pot imagina făcând altceva.
Dacă le spui „Renunţă la asta”, s-ar întreba ce vrei să spui.
Pentru că nu e doar un lucru pe care îl fac, e un lucru care îi definește.
Ei îţi vor spune: "face parte din fiinţa mea".
Ar fi prostesc să abandonez ceea ce fac, pentru că
rezonează cu eul meu cel mai autentic.”
Și asta nu se întâmplă cu destui oameni.
Ba chiar aş spune
că aceşti oameni reprezintă cu siguranţă o minoritate.
Și cred că sunt multe
explicații posibile pentru asta.
Și în topul acestora
este educația,
pentru că educația, într-un fel,
dizlocă foarte mulți oameni
din talentele lor naturale.
Iar resursele umane sunt ca resursele naturale:
sunt adesea îngropate adânc.
Trebuie să le cauți.
Nu zac la suprafață.
Trebuie să creezi circumstanțele în care se pot arăta.
Și poate vă imaginați
că educația este cea care face acest lucru.
Dar, prea adesea, nu se întâmplă aşa.
Toate sistemele educaționale din lume
sunt „reformate” în acest moment.
Și nu e de ajuns.
Reforma nu mai e de folos,
pentru că înseamnă doar îmbunătățirea unui model stricat.
Avem nevoie —
și cuvântul a fost arhifolosit în decursul ultimelor zile —
nu de evoluție,
ci de revoluție în educație.
Aceasta trebuie transformată
în cu totul altceva.
(aplauze)
Una dintre adevăratele provocări
este să inovezi în mod fundamental
în educație.
Inovația e grea
pentru că înseamnă să faci ceva
care, în cea mai mare parte, nu e perceput ca fiind un lucru ușor.
Înseamnă să conteşti lucruri care sunt acceptate în mod axiomatic,
lucruri pe care le credem evidente.
Marea problemă a reformei
sau a transformării
este tirania bunului simț,
lucrurile despre care se crede:
„Nu se poate face altfel, pentru că așa se face.”
Am găsit un citat grozav din Abraham Lincoln de curând,
pe care cred că ați fi încântați să-l citez acum.
(râsete)
E ceva ce a spus în decembrie 1862
la a doua întâlnire anuală a Congresului.
Ar trebui să vă spun că n-am nicio idee despre ce se întâmpla atunci.
La noi în Anglia, istoria Americii nu se predă,
(râsete)
O suprimăm. Știți, asta ne este politica.
(râsete)
Așadar, fără îndoială, ceva fascinant se întâmpla în decembrie 1862,
ceva care pentru americanii care se află printre noi
cu siguranţă e un lucru cunoscut.
Lincoln a spus aşa:
„Dogmele
trecutului liniștit
sunt inadecvate prezentului furtunos.
Vremurile
sunt împovărate de dificultăţi,
și noi trebuie să ne ridicăm cu vremurile.”
Formularea mi se pare admirabilă.
Nu să ne ridicăm la înălţimea vremurilor, ci să ne ridicăm cu vremurile.
„Ne confruntăm cu o situaţie nouă,
şi trebuie să ne înnoim gândirea
şi acţiunea.
Trebuie să ne dezglodăm
şi astfel ne vom salva țara.”
Îmi place mult cuvântul „a dezgloda”.
Înţelegeţi ce vrea să spună?
Vrea să spună că există idei în care suntem cu toţii înglodaţi,
pe care le luăm ca atare,
le percepem ca fiind ordinea naturală a lucrurilor.
Și multe dintre ideile noastre
au fost dezvoltate nu pentru a face față circumstanțelor acestui secol,
ci pentru a face faţă circumstanțele secolelor trecute.
Însă mintea noastră e încâ hipnotizată de ele.
Și trebuie să ne scuturăm de câteva dintre ele.
Desigur, e ușor de zis și greu de făcut.
Este foarte greu să știi, de pildă, care sunt ideile pe care le iei ca atare.
Și motivul e, tocmai, că... le iei ca atare.
Așa că vreau să vă întreb ceva despre un lucru pe care poate îl luaţi ca atare.
Câți din voi au peste 25 de ani?
Nu asta cred că luați ca atare.
Sunt convins că nu aveţi multe dubii.
Avem aici şi oameni sub 25 de ani?
Perfect. Acum, cei de peste 25 de ani,
vă rog să ridicaţi mâna dacă purtați un ceas de mână.
Chiar suntem mulți, nu-i aşa?
Încercaţi să puneţi aceeaşi întrebare unui grup la fel de mare de adolescenți.
Adolescenții nu poartă ceasuri de mână.
Nu vreau să spun că nu pot sau nu au voie,
pur și simplu aleg să nu facă asta.
Și, vedeţi dumneavoastră, motivul este că noi cei de peste 25 de ani
am crescut într-o cultură predigitală.
Și pentru noi, dacă vroiai să știi cât e ceasul,
trebuia să porți ceva care îți spunea asta.
Copiii de acum trăiesc într-o lume digitalizată,
iar ora, pentru ei, este peste tot.
Ei nu văd un motiv pentru a purta ceas.
Și, apropo, nici voi nu aveţi nevoie de ceas.
Însă îl purtaţi din obişnuinţă.
Fiica mea de 20 de ani, Kate, nu poartă niciodată ceas.
Nu-i vede rostul.
Zice că e un dispozitiv cu o singură funcție.
(râsete)
„Ce jalnic!”
Și eu îi zic: „ba nu, îţi arată și data!”
(râsete)
„E multifuncţional.”
Dar vedeți , există în educaţie lucruri în care suntem înglodaţi.
Să vă dau câteva exemple.
Unul din ele este idea de linearitate,
adică ideea că educația are un punct de plecare, un parcurs,
și că dacă faci totul aşa cum scrie la carte,
ajungi un om împlinit pentru tot restul vieții.
Toți cei care au vorbit la TED ne-au spus în mod implicit,
și uneori în mod explicit, că lucrurile nu stau aşa,
că viața nu e liniară, ci organică.
Ne creăm viața simbiotic
pe măsură ce ne explorăm talentele,
în relație cu circumstanțele pe care ele ni le creează.
Dar știți, am devenit obsedați
de această teorie a linearităţii.
Și probabil apogeul educației
este admiterea la facultate.
Cred că ne obsedează ideea de a-i trimite pe tineri la facultate,
la o anumită categorie de facultăţi.
Nu vreau să spun că n-ar trebui să facem o facultate, dar nu toată lumea trebuie să facă asta,
și nu toată lumea trebuie să facă asta acum.
Poate unii se duc mai târziu, nu chiar acum.
Acum ceva vreme eram la San Francisco
şi dădeam autografe pe cărţi.
Un tip de 30-şi-ceva de ani cumpărase o carte.
L-am întrebat: „Cu ce te ocupi?”
Și mi-a răspuns: „Sunt pompier.”
L-am întrebat: „De cât timp ești pompier?”
Mi-a răspuns: „Dintotdeauna. Întotdeauna am fost pompier.”
Și l-am întrebat: „Şi când te-ai hotărât să te faci pompier?”
A răspuns: „Când eram copil. Era chiar o problemă la școală,
pentru că toţi copii vroiau să fie pompieri.”
„Dar eu chiar vroiam să fiu pompier.”
„Când am ajuns în ultimul an de școală,
profesorii nu m-au luat în serios.
Unul din ei mai ales nu m-a luat în serios.
A zis că-mi arunc viața pe geam
dacă asta era tot ce vroiam să fac cu ea,
că ar trebui să mă duc la facultate, să devin un profesionist,
că aveam potențial mare,
și îmi iroseam talentul făcând asta.”
Și mi-a zis: "A fost umilitor
pentru că a spus-o în fața întregii clase, și m-am simțit groaznic.
Dar asta-mi doream, și imediat ce-am terminat școala,
am făcut cerere să fiu admis în corpul de pompieri și am fost acceptat.”
Și a mai zis „Știți, chiar mă gândeam la profesorul ăla de curând,
chiar acum câteva minute, în timp ce vorbeați, mi-am amintit de profesor,
pentru că, acum șase luni,
i-am salvat viața.”
(râsete)
„A avut un accident de mașină,
și l-am scos din maşină, i-am dat primul ajutor,
și i-am salvat viaţa şi soţiei lui.
Cred că are o părere mai bună despre mine acum.”
(râsete)
(aplauze)
Știți, pentru mine,
comunitățile umane depind de
o diversitate a talentului,
nu de o singură concepție asupra abilității.
Și în centrul provocărilor noastre —
(aplauze)
În centrul provocării
este regândirea felului cum percepem abilitatea
și inteligența.
Linearitatea asta e o problemă.
Când am ajuns în Los Angeles
acum nouă ani,
am văzut o declarație de politică,
foarte bine intenționată,
care spunea: „Facultatea începe la grădiniță”.
Nu, nu e așa.
(râsete)
Nu e așa!
Dacă am avea timp, aș intra în detalii, dar n-avem.
(râsete)
Grădinița începe la grădiniță.
(râsete)
Un prieten de-al meu spunea
„Un copil de trei ani nu e jumătate dintr-unul de șase.”
(râsete)
(aplauze)
Are trei ani.
Dar, după cum am auzit în ultimul discurs de azi,
S-a creat acum o concurenţă atât de mare pentru admiterea la grădiniță,
pentru a intra la grădinița care trebuie,
încât copiii dau examen oral pentru asta la TREI ANI.
Vă imaginaţi copii puşi în fața unor comisii care nu se lasă impresionate,
de CV-urile lor...
(râsete)
şi care le frunzăresc zicând: „Asta e tot?”
(râsete)
(aplauze)
„În 36 de luni numai atât ai realizat?”
(râsete)
„N-ai realizat nimic, ce explicaţie ai?
Ți-ai petrecut primele 6 luni sugând la sân, din câte văd.”
(râsete)
Vedeți, este scandalos ca mentalitate, dar îi atrage pe oameni.
Cealaltă mare problemă este conformitatea.
Ne-am construit sistemele educaționale
după modelul fast food.
Despre asta a vorbit și Jamie Oliver zilele trecute.
Există două modele de asigurare a calității în catering.
Unul este fast food-ul,
unde totul este standardizat.
Alternativa sunt restaurantele ca Zagat sau Michelin,
unde totul este nestandardizat,
totul este personalizat circumstanțelor locale.
Și ne-am vândut unui model de educație de tip fast-food.
Și ne sărăceşte spiritul și energiile
așa cum fast food-ul ne deteriorează corpul.
(aplauze)
Cred că trebuie să recunoaștem câteva lucruri aici.
În primul rând, că talentul uman este extraordinar de variat.
Oamenii au aptitudini foarte diferite.
Mi-am dat seama recent...
când eram mic, am primit cadou o chitară
cam tot atunci când a primit și Eric Clapton prima lui chitară.
Știți cum s-a descurcat Eric, atât vă zic.
(râsete)
Cine ştie de ce, mie nu mi-a mers.
N-a ieşit nimic bun din chitară,
oricât de mult suflam în ea.
Pur și simplu n-a mers.
Dar nu e numai asta.
E vorba şi de pasiune.
Deseori, oamenii sunt buni la lucruri de care nu le pasă.
Dar e vorba despre pasiune
și despre ce ne stimulează spiritul și energia.
Și dacă faci ceva ce-ţi place şi la care ești bun,
timpul se scurge cu totul altfel.
Soția mea tocmai a terminat de scris un roman,
și cred că e o carte excelentă,
dar dispărea ore în șir scriind-o.
Știți și voi, dacă faci ceva ce-ți place,
şi se pare că o oră durează cinci minute.
Dacă faci ceva ce nu rezonează cu spiritul tău,
cinci minute ţi se par o oră.
Și motivul pentru care atât de mulţi oameni ies din sistemul educațional
este că nu le hrănește spiritul,
nu le alimentează energia și pasiunea.
Deci cred că trebuie să ne schimbăm metaforele.
Trebuie să trecem de la un model educaţional care este esenţialmente industrial,
manufacturier,
bazat pe linearitate
și conformitate și etalonarea oamenilor,
la un model
care se bazează mai degrabă pe principiile agriculturii.
Trebuie să recunoaștem că dezvoltarea umană
nu este un proces mecanic,
ci un proces organic.
Și nu poți prevedea rezultatele dezvoltării umane.
Poţi numai, asemenea unui fermier,
să creezi condițiile în care
oamenii vor începe să se dezvolte.
Deci când vorbim de reformarea și transformarea educației,
nu trebuie să o înţelegem ca un proces de clonare a unui sistem
Există sisteme foarte bune, cum e KIPP.
Există multe modele foarte bune.
Dar problema e adaptarea la circumstanţe,
și personalizarea educației
în funcţie de cei cărora le predai.
Şi, după părerea mea,
aceasta este calea pentru viitor
pentru că nu este vorba de elaborarea unei noi soluţii,
ci de crearea unui curent în educație
în cadrul căruia oamenii să își dezvolte propriile soluții,
dar cu sprijin extern bazat pe o programă personalizată.
În această sală,
se află oameni care reprezintă
resurse extraordinare în afaceri,
multimedia și Internet.
Aceste tehnologii,
combinate cu talentele extraordinare ale profesorilor,
oferă oportunitatea revoluţionării educației.
Și fac un apel pentru implicarea voastră
pentru că este vital, nu doar pentru noi,
ci pentru viitorul copiilor noștri.
Trebuie să renunțăm la modelul industrial
și să trecem la unul agricol,
în care fiecare școală poate înflori în viitor.
Acolo experimentează copiii viața.
Sau acasă, dacă acolo aleg să fie educați,
împreună cu familiile sau prietenii.
S-a vorbit mult despre vise
în decursul acestor zile.
Și vroiam să spun foarte rapid,
că am fost impresionat de cântecele Nataliei Merchant aseară,
care revalorizează poeme vechi.
Vroiam să vă citesc o poezie foarte scurtă
a lui W.B. Yeats, pe care poate îl cunoaşteţi.
I-a scris iubitei sale,
Maud Gonne,
lamentându-se că
nu putea să-i ofere ce credea el că ea așteaptă de la el.
Și spune aşa: „Am altceva, dar poate nu vrei asta.”
Iată ce spune:
„Dac-aș avea pânzele brodate ale Cerului,
cusute cu fir de aur
și argintie lumină,
Pânzele albastre
și stinse și negre
ale nopții și luminii și amurgului,
Aș răspândi pânzele sub picioarele tale;
Dar eu, fiind sărac,
am doar visurile mele;
Am răspândit visurile mele sub picioarele tale;
Calcă domol
fiindcă tu calci pe visurile mele.”
În fiecare zi, pretutindeni,
copiii noștri își aştern visele la picioarele noastre.
Și trebuie să călcăm domol.
Mulțumesc!
(aplauze)
Mulțumesc foarte mult!
Iti multumesc mult, Chris. E o adevarata onoare
sa fiu pe aceasta scena pentru a doua oara. Sunt foarte recunoscator pentru asta.
Am fost foarte impresionat de aceasta conferinta si as vrea sa multumesc tuturor pentru numeroasele
comentarii frumoase despre ce am spus seara trecuta.
Si va spun asta sincer pentru ca-- (oftat ironic) -- am nevoie de asta!  (Rasete)
Puneti-va in locul meu!
Am zburat cu Air Force 2   timp de opt ani.
Acum trebuie sa ma descalt ca sa pot urca intr-un avion!
(Rasete)    (Aplauze)
Va voi spune o scurta poveste ca sa ilustrez cum a fost totul pentru mine.
Este o poveste adevarata pana in cele mai mici detalii.
La scurt timp dupa ce eu si Tipper am parasit --(oftat ironic) -- Casa Alba-- (Rasete)
am plecat de acasa din Nashville catre o mica ferma de-a noastra
la 80 km de Nashville --
doar noi doi.   (Rasete)
Stiu ca nu-i mare lucru pentru voi, dar --(Rasete)--
m-am uitat in oglinda retrovizoare si dintr-o data m-a lovit realitatea.
Nu ne insotea nicio escorta oficiala.
Ati auzit de durerile cauzate de membrele amputate? (Rasete)
Conduceam un Ford Taurus inchiriat. Era deja timpul pentru cina,
asa ca am inceput sa cautam un local unde sa mancam.
Am luat-o pe autostrada  I-40. Am ajuns la iesirea 238, Lebanon, Tennessee.
Am iesit si am inceput sa cautam -- am gasit un restaurant Shoney.
Apartine unui lant de restaurante ieftine, pentru aceia din voi care nu stiu.
Am intrat si ne-am asezat la masa, si chelnerita a venit la noi,
si s-a agitat cand a recunoscut-o pe Tipper. (Rasete)
Ne-a luat comanda si s-a dus la perechea care se afla langa noi,
vorbind atat de incet incat a trebuit sa ma chinui sa inteleg ce zicea.
Si a spus: "Da, asta e fostul vice-presedinte Al Gore si Tipper, sotia lui."
Si barbatul i-a raspuns: "A decazut mult, nu-i asa?" (Rasete)
A fost un fel de insiruire de revelatii.
Chiar a doua zi, continuand o poveste absolut adevarata,
m-am urcat intr-un G-5 sa zbor catre Africa, pentru a tine un discurs in Nigeria,
in orasul Lagos, pe tema energiei.
Mi-am inceput discursul istorisind ce mi se intamplase
deunazi in Nashville.
Si am povestit intamplarile cam asa cum vi le-am spus si voua.
Eu si cu Tipper calatorind neinsotiti, lantul de restaurante ieftine Shoney,
ce a raspuns barbatul chelneritei -- au ras.
Mi-am tinut discursul, apoi m-am intors la aeroport pentru a zbura inapoi catre casa.
Am adormit in avion, pana catre miezul noptii,
cand am aterizat in insulele Azore pentru a alimenta  avionul.
M-am trezit, au deschis usa si am iesit sa iau aer,
si am observat un barbat alergand pe pista.
Flutura o bucata de hartie si striga,
"Sunati la Washinton! Sunati la Washington!"
Si m-am gandit: in toiul noptii, in mijlocul Atlanticului,
ce naiba s-ar fi putut intampla rau la Washington?
Apoi mi-am amintit ca, rele, puteau fi o gramada de lucruri.
(Rasete)
Dar s-a dovedit ca de fapt cei din personalul meu erau foarte suparati pentru ca
una din agentiile de presa nigeriene scrisese deja o stire despre discursul meu.
Si fusese deja tiparita in toate orasele din SUA --
fusese tiparita la Monterey, am verificat. Si stirea incepea astfel:
"Fostul vicepresedinte Al Gore a declarat ieri in Nigeria:
"Eu si sotia mea Tipper am deschis un restaurant de familie ieftin, numit Shoney's,
pe care il deserveam noi insine." (Rasete)
Inca inainte de a ajunge pe pamant american,
David Letterman si Jay Leno deja incepusera
-- unul din ei ma aratau cu o palarie mare si alba de bucatar sef
si Tipper prelua comanda: "Inca un burger cu cartofi prajiti!"
Trei zile mai tarziu am primit o scrisoare lunga, scrisa de mana de la prietenul, partenerul
si colegul meu Bill Clinton in care-mi transmitea : "Felicitari pentru noul restaurant, Al!"
(Rasete)
Ne place sa ne sarbatorim reusitele in viata.
Urma sa va vorbesc despre ecologia informationala.
Dar cum intentionez ca prezenta mea la TED sa devina o traditie indelungata,
va voi vorbi poate despre asta cu alta ocazie. (Aplauze)
Chris Anderson: Ramane stabilit!
Al Gore: As vrea sa ma concentrez asupra unui subiect pe care multi din voi m-au rugat sa-l elaborez.
Ce puteti face voi impotriva crizei climatice? As vrea sa incep cu --
Voi prezenta niste imagini noi, dintre care voi relua doar patru sau cinci.
Acum, despre slide show. Updatez slide show-ul la fiecare prezentare.
Adaug noi imagini pentru ca invat cate ceva de fiecare data cand fac prezentarea.
E ca si culesul scoicilor pe plaja. La fiecare flux si reflux,
apar alte scoici.
Chiar in ultimele doua zile am primit noile inregistrari de temperaturi pentru ianuarie.
Si asta numai pentru SUA. Temperatura medie istorica pentru
ianuarie este 0 grade C. Luna trecuta s-au inregistrat 4 grade C.
Acum, stiu ca ati mai vrut niste vesti proaste despre mediu
-- glumesc -- dar acestea sunt slide-uri de recapitulare,
dupa care voi prezenta noul material despre ce puteti face voi.
Am vrut sa mai insist totusi asupra unor slide-uri.
In primul rand, iata unde e proiectat sa aducem contributia SUA la incalzirea globala, in conditiile economice prezente.
Eficienta consumatorilor in utilizarea energiei electrice sau orice alt tip
e de fapt aspectul esential. Eficienta si conservarea
privite nu ca un cost ci ca profit !!
Semnul aici e gresit, e plus, nu minus. Sunt investitii care se acopera singure.
Dar sunt si foarte capabile sa ne devieze directia.
Masini si camioane -- Am tratat subiectul in slideshow,
dar vreau sa abordez o alta perspectiva.
Este o cauza vizibila de ingrijorare, si ar trebui sa fie,
dar cladirile contribuie mult mai mult  la incalzirea globala
decat masinile si camioanele.
Masinile si camioanele au o pondere semnificativa, iar noi avem cele mai scazute standarde din lume,
prin urmare ar trebui sa ne ocupam de asta. Dar e numai o parte a complexitatii.
Eficienta altor tipuri de transport e la fel de importanta ca cea a masinilor si a camioanelor!
Resursele regenerabile la nivelul actual de eficienta tehnologica
pot avea mare efect, si impreuna cu Vinod, John Doerr si multi altii,
prezenti aici -- multi oameni implicati direct in acest subiect --
aceasta panta va creste mult mai rapid decat arata actualele previziuni.
Initialele CCS semnifica: captarea si sechestrarea dioxidului de carbon,
e posibil sa devina programul esential
care sa ne permita continuarea folosirii de combustibili fosili in siguranta.
Inca nu am ajuns acolo.
Ei bine, ce se poate face? Puteti reduce emisiile din casele voastre.
Majoritatea cheltuielilor de acest tip sunt de asemenea profitabile.
Izolatia, un design mai bun, cumpararea energiei verzi acolo unde e posibil.
Am mentionat autovehiculele--cumparati o masina hibrid. Folositi tramvaiul.
E important sa va ganditi la optiuni mai bune.
Fiti un consumator verde. Aveti optiuni la tot ce cumparati,
intre produse cu un efect grav sau mai putin
grav asupra crizei climatice globale.
Considerati decizia de-a duce o viata neutra in privinta consumului de carbon.
As vrea sa primesc din partea specialistilor in branding
sfaturi, ajutor despre
exprimarea acestui subiect intr-un mod cat mai atractiv pentru oameni.
Este mai usor decat va imaginati, chiar este.
Multi dintre cei prezenti au luat deja aceasta decizie si e destul de usor.
Reduceti emisiile de dioxid de carbon printr-o larga paleta de decizii pe care le luati,
si apoi achizitionati sau dobanditi ceva care sa echilibreze ceea ce nu ati redus in totalitate.
Pe climatecrisis.net gasiti o elaborare a semnificatiei acestora.
Acolo veti gasi un calculator al emisiilor de dioxid de carbon. Participant Productions a adunat,
prin implicarea mea, cei mai buni programatori de soft din lume
pentru a realiza in aceasta esoterica stiinta a calcularii dioxidului de carbon
un calculator al coeficientului de dioxid de carbon accesibil consumatorilor.
Va puteti calcula cu mare precizie emisiile de dioxid de carbon,
si apoi veti avea optiunea de a le reduce.
Si pana cand va fi gata filmul in mai, calculatorul va fi updatat deja la versiunea 2.0.
si vom avea acces on line pentru a cumpara offset-uri ale emisiilor de dioxid de carbon.
In continuare, ganditi-va cum sa va faceti firma cat mai putin poluanta. Unii dintre noi deja au facut asta,
si nu e atat de greu pe cat s-ar crede. Integrati solutii in toate inovatiile voastre,
fie ca lucrati in domeniul tehnic, in show-biz,
design sau arhitectura.
Investiti sustenabil. Majora a mentionat acest lucru.
Daca investiti bani in mangaeri pe care
ii platiti pe baza performantei lor anuale,
nu va mai plangeti de raportul trimestrial de evaluare a managerilor.
Treptat oamenii ajung sa faca ceea ce sunt platiti sa faca. Si daca se vor gandi la
faptul ca sunt platiti din capitalul investit de voi
pe termen scurt vor lua si ei niste decizii pe termen scurt.
Ar fi multe de spus despre acest aspect.
Deveniti un catalizator al schimbarii. Predati, invatati, vorbiti despre asta.
Filmul apare -- este o versiune de lung metraj a slideshow-ului
prezentat de mine acum doua seri, doar ca e mai atractiv. Va aparea in mai.
Multi din cei prezenti aveti ocazia de-a coopera pentru ca oamenii sa-l vada.
Ganditi-va sa trimiteti pe cineva la Nashville. Alegeti cu atentie.
Voi pregati personal persoane care sa prezinte slideshow-ul, redirectionat,
inlocuind, fireste, povestile personale cu o abordare generala
si nu e vorba numai de slide-uri, ci de semnificatia lor, de cum se leaga intre ele.
Asa ca voi tine un curs vara asta
cu un grup de persoane care la randul lor vor tine cursul
in masa, in toate comunitatile din tara
si vom actualiza saptamanal slideshow-ul,
sa aiba cele mai noi informatii in domeniu.
Proiectul meu cu Larry va avea mijloace
si drepturi limitate de copyright,
pentru ca tinerii sa-l poata modifica si prezenta in  propriul lor stil.
(Aplauze)
De unde a aparut ideea ca trebuie sa mentii distanta fata de politica?
Daca esti republican nu inseamna ca incerc sa te conving sa devii democrat.
Avem nevoie si de republicani. Obisnuia sa fie un aspect care privea ambele partide,
si stiu ca in acest grup, chiar asa e. Deveniti activi politic.
Ajutati democratia sa functioneze cum ar trebui.
Sustineti ideea de limitare a emisiilor de dioxid de carbon, a poluarii globale,
si comercializarea acestora. Iata motivul: atat timp cat SUA ramane in afara sistemului international,
cercul nu e inchis.
Odata ce devine un sistem inchis prin participarea SUA,
orice membru al consiliului directoral --
-- cati dintre voi apartineti unui consiliu directoral al unei corporatii?
In momentul cand devine un sistem inchis, veti fi raspunzatori in fata legii daca nu impuneti managerilor
sa maximizeze veniturile din reducerea si comercializarea emisiilor de carbon
ce pot fi evitate. Piata va rezolva apoi problema daca realizam asta.
Ajutati la campania de promovare in masa care va incepe in aceasta primavara.
Trebuie sa schimbam mentalitatea poporului american. Pentru ca in prezent
politicienilor nu le e permis sa faca ce trebuie facut.
Si in tara noastra moderna, rolul logicii si al ratiunii nu mai include
medierea intre bogatie si putere ca altadata.
Acum doar se repeta la nesfarsit reclame TV de 28, 30 de secunde.
Trebuie sa cumparam mare parte din spatiul alocat acelor recalame TV.
Haideti sa re-denumim incalzirea globala, dupa cum multi ati propus.
Prefer 'criza climatica' in loc de 'colaps climatic',
dar am nevoie de ajutorul specialistilor de marca.
Cineva mi-a spus, un om de stiinta, ca testul la care suntem acum supusi
consta in intrebarea daca un deget mare opozabil
si un neocortex reprezinta o combinatie viabila.
E adevarat. Am spus aseara si vreau sa repet: nu e o chestiune politica.
Din nou, ma adresez republicanilor prezenti, n-ar trebui sa depinda de partid.
Aveti o influenta mai mare decat unii dintre noi, democrati.
E o oportunitate. Nu numai asta, dar legat de ideile de aici,
de a le da mai multa coerenta.
Suntem toti unul si acelasi.
Va multumesc foarte mult.
(Aplauze)
Doamnelor si domnilor, la TED
se vorbeste destul de mult despre conducere si cum sa infiintezi o miscare.
Haideti sa urmarim cum incepe o miscare, de la inceput pana la sfarsit, in mai putin de trei minute
si sa disecam cateva lectii din ea.
Intai, stiti cu siguranta ca un conducator are nevoie de curajul
de a iesi in fata si de a fi ridiculizat.
Insa ce face el e foarte usor de imitat.
Deci, iata-l pe primul adept cu un rol crucial.
El va arata tuturor cum sa urmezi exemplul.
Ei bine, observati ca liderul il primeste ca pe un egal.
Deci acum nu mai este vorba de un leader,
este vorba despre ei, la plural.
Acum iata-i strigandu-si prietenii.
Si daca observati primul adept
este de fapt o forma subestimata de conducere in esenta ei.
E nevoie de mult curaj sa te expui in felul acesta.
Primul adept este ceea ce transforma
un nebun singuratic intr-un conducator.
( Rasete )
( Aplauze )
Si aici apare al doilea adept.
Acum nu mai este un nebun singuratic, nu mai sunt doi nebuni,
acum este un grup si un grup inseamna stiri.
Deci, o miscare trebuie sa fie publica.
Este important, nu numai sa expui liderul, ci si adeptii lui
pentru ca iti vei da seama ca noii adepti
imita ceilalti adepti, nu conducatorul.
Acum, aici se mai altura inca doi oameni si imediat
dupa asta, inca trei oameni.
Acum avem un un moment crucial. Acesta este punctul culminant.
Acum avem o miscare.
Deci, observati ca, pe masura ce mai multi oameni se altura,
totul devine mai putin riscant.
Deci, cei care stateau inainte pe margine, acum nu mai au nici un motiv sa o faca.
Nu vor mai iesi in evidenta.
Nu vor mai fi ridiculizati.
Dar vor face parte din miscare daca se grabesc.
( Rasete )
Deci, timp de un minut,
veti vedea pe toti cei care prefera sa apartina multimii
deoarece intr-un final vor fi ridiculizati
pentru ca nu s-au alaturat multimii
si uite asa o miscare ia fiinta.
Dar hai se recapitulam cateva lectii invatate din aceasta.
In primul rand, daca esti la fel ca
tipul fara tricou care danseaza singur
nu uita de importanta de a trata
primii tai adepti ca si egalii tai,
deci e vorba despre miscare, nu despre tine.
Ok, insa am scapat adevarata lectie de aici.
Lectia cea mai mare, daca ati observat --
daca ati prins-o -- vedem, cum conducatorul
este supra glorificat,
pentru ca intr-adevar tipul fara tricou a fost primul
si el va primi tot creditul cuvenit
dar in realitate a fost primul adept
care a transformat nebunul singuratic intr-un conducator.
Deci, ni se spune ca toti ar trebui sa fie lideri
insa asta e total ineficient.
Daca intradevar doriti sa infiintati o miscare,
aveti curajul sa urmati
si sa aratati celorlalti cum sa urmeze.
Si daca dati de un nebun singuratic care face ceva minunat,
aveti curajul sa fiti primul
care sa se ridice si sa i se alature.
Si locul perfect pentru asta este la TED.
Va multumesc.
( Aplauze)
Un copil se naşte
şi pentru un timp destul de îndelungat
este un consumator.
Nu poate fi în mod conştient un contribuabil.
Este neajutorat.
Nu ştie nici măcar cum să supravieţuiască,
chiar dacă e înzestrat cu un instinct de supravieţuire.
Are nevoie de ajutorul mamei, sau al unei mame adoptive, pentru a supravieţui.
Nu îşi poate permite să se îndoiască de persoana care îl îngrijeşte.
Trebuie să se predea în totalitate.
la fel cum te predai unui anestezist.
Trebuie să se predea în totalitate.
Acest lucru implică multa încredere.
Acest lucru implică faptul că persoana în care are încredere
nu va trăda încrederea.
Pe măsura ce copilul creşte,
începe să descopere
ca persoana în care are încredere îl trădează.
Nici măcar nu cunoaşte acest cuvânt, trădare.
Prin urmare, trebuie să se învinuiască pe sine.
O vină nemărturisită,
care, cu adevărat, este mult mai greu de rezolvat,
autoînvinuirea nemărturisită.
Pe măsură ce copilul creşte pentru a deveni adult,
până acum, a fost un consumator,
dar creşterea unei fiinţe umane,
este în strânsă legătură cu capacitatea lui sau a ei de a contribui,
de a fi un contribuitor.
Un om nu poate contribui decât dacă se simte în siguranţă,
dacă se simte mare,
dacă simte: am destul.
A fi milos nu e o glumă.
Nu e atât de simplu.
O persoană trebuie să descopere o anumită măreţie interioară.
Acea măreţie ar trebui să fie centrată pe sine,
nu una bazată pe bani,
nici pe puterea pe care o exerciţi,
nici bazată pe statutul pe care îl poţi avea în societate,
ci ar trebui centrată pe sine.
Sinele, este centrat pe sine.
Pe acel sine ar trebui centrată, o mareţie, o plenitudine,
altfel, compaiunea este doar un cuvânt şi un vis.
Poţi fi milos ocazional,
mişcat mai mult de empatie
decât de compasiune.
Mulţumesc lui Dumnezeu că suntem empatici.
Când cineva suferă, preluăm durerea.
Intr-un meci din Wimbledon, un meci final,
aceşti doi oameni se luptă pentru victorie.
Fiecare are două ghemuri.
Poate fi ghemul oricăruia.
Pentru ce au transpirat până acum nu are nici o importanţă.
O persoana câştigă.
Eticheta de la tenis spune că ambii jucători trebuie să vină la plasă
şi să îşi strângă mâna.
Câştigătorul boxează în aer
şi sărută pământul,
îşi aruncă tricoul ca şi cum cineva îl aşteaptă.
(Râsete)
Şi tipul acesta trebuie să vină la fileu.
Când vine la fileu,
vezi, toată faţa i se schimbă.
Arată ca şi cum îşi doreşte să nu fi câştigat.
De ce? Empatie.
Aceasta e inima umană.
Nici unei persoane cu inimă nu-i lipseşte acea empatie.
Nici o religie nu poate demola asta prin îndoctrinare.
Nici o cultură, nici o naţiune, şi naţionalism,
nimic nu o poate atinge
pentru ca e empatie.
Şi acea capacitate de a empatiza,
este fereastra prin care ajungi la oameni,
faci ceva care contează pentru viaţa cuiva.
Chiar cuvinte, chiar timp.
Compasiunea nu e definită într-o anumită formă.
Nu există compasiune indiană.
Nu există compasiune americană.
Ea transcende natiunea, sexul, vârsta.
De ce? Pentru că se află în fiecare.
Ocazional, este încercată de oameni.
Aşa că despre această compasiune ocazională,
nu discutăm.
Nu va rămâne niciodată ocazională.
Prin mandat, nu poţi face o persoană miloasă.
Nu poţi spune, "Te rog iubeşte-mă".
Iubirea e ceva ce descoperi.
Nu e o acţiune.
dar în limba engleză, este în acelaşi timp şi acţiune.
Voi reveni la asta mai târziu.
Deci o persoană trebuie să descopere o anume plenitudine.
Voi cita posibilitatea de a fi împlinit,
care face parte din experienţa noastră, din experienţa tuturor.
In ciuda unei vieţi foarte tragice,
o persoana e fericită în momente puţin numeroase şi îndepărtate între ele.
Şi persoana care e fericită,
chiar pentru o bufonerie,
se acceptă pe sine, şi acceptă de asemenea schema lucrurilor în care se găseşte.
Asta înseamnă întregul univers,
lucrurile cunoscute şi lucrurile necunoscute.
Toate acceptate în totalitate
pentru că îţi descoperi întregimea în tine însuţi.
Subiectul, eu,
şi obiectul, schema lucrurilor,
se topesc în unicitate,
o experienţă despre care nimeni nu poate spune, "Sunt privat de ea",
o experienţă  comună tuturor.
Acea experienţă confirmă că, în ciuda tuturor limitărilor,
a tututor necesităţilor tale, a dorinţelor neîmplinite, şi a cărţilor de credit,
şi a concedierilor,
şi, în final a chelirii,
poţi fi fericit.
Dar extensia logicii e
că nu trebuie să îţi împlineşti dorinţa pentru a fi fericit.
Tu eşti acea fericirea, acea plenitudinea pe care o cauţi.
Nu există alegere în această chestiune.
Asta doar confirmă realitatea
întregul nu poate fi diferit de tine,
nu poate fi minus tu.
Trebuie să fie chiar persoana ta.
Nu poţi fi o parte a întregului
şi în acelaşi timp să fii întreg.
Momentul tău de fericire dezvaluie acea realitate,
acea realizare, acea recunoaştere.
Poate că eu sunt întregul.
Poate că swami-ul are dreptate.
Poate că swami-ul are dreptate. Îţi începi noua viaţă.
Atunci totul cîştigă un sens.
Nu mai am motive să mă învinovăţesc.
Dacă o persoană trebuie să se învinovăţească pe sine, atunci are un milion de motive să o facă
dar dacă spun, în ciuda faptului că trupul meu e limitat,
dacă e negru, nu e alb, dacă e alb nu e negru,
corpul e limitat oricum l-ai privi. Limitat.
Cunoaşterea ta e limitată, sănătatea e limitată,
şi prin urmare puterea e limitată,
şi veselia va fi limitată.
Compasiunea va fi limitată.
Totul va fi fără limite.
Nu poţi să comanzi compasiunii
decât dacă devii fără limite, şi nimeni nu poate deveni fără limite,
fie eşti, fie nu eşti. Punct.
Şi, de asemenea, nu se poate să nu fi fără limite.
Propria experienţă dezvăluie, în ciuda tuturor limitărilor, că tu eşti întregul.
Şi plenitudinea este realitatea din tine
când relaţionezi cu lumea.
Este mai întâi iubirea
Când relaţionezi cu lumea
manifestarea dinamică a plenitudinii
este, ceea ce numim, iubire.
Şi ea în sine devine compasiune
dacă obiectul la care te raportezi evocă acel sentiment.
Atunci aceasta, din nou, se transformă în dărnicie.
Te exprimi pentru că ai compasiune.
Pentru a descoperi compasiunea, trebuie să fii milos.
Pentru a descoperi capacitatea de a da şi de a împărtăşi,
trebuie să dai şi să împărtăşeşti.
Nu există nici o scurtătură. Este ca înotul prin înot.
Înveţi să înoţi înotând.
Nu poţi învăţa să înoţi pe o saltea de spumă şi să intri în apă.
(Râsete)
Inveţi să înoţi înotând. Inveţi să te dai pe bicicletă dându-te pe bicicletă.
Inveţi să găteşti gătind,
având in jurul tău nişte oameni compătimitori
care mănâncă ceea ce găteşti tu.
(Râsete)
Şi, prin urmare, ceea ce spun,
e că trebuie să te prefaci până reuşeşti.
(Râsete)
Trebuie.
Predecesorul meu asta vroia să spună.
Trebuie să joci.
Trebuie să acţionezi într-un mod compătimitor.
Nu există (în limba engleză) un verb pentru compasiune,
dar există un adverb pentru compasiune.
Asta e interesant pentru mine.
Acţionezi compătimitor.
Dar atunci cum să acţionezi compătimitor dacă nu ai compasiune?
Acolo te prefaci.
Te prefaci până reuşeşti. Aceasta e mantra Statelor Unite ale Americii.
(Râsete)
Te prefaci până reuşeşti.
Acţionezi compătimitor ca şi cum ai avea compasiune,
scrâşneşti din dinţi,
iei tot sistemul de suport,
dacă ştii cum să te rogi, roagă-te
Cere compasiune.
Lasă-mă să acţionez compătimitor.
Fă-o.
Vei descoperi compasiunea
şi, de asemenea, încet o compasiune relativă,
şi încet, poate dacă primeşti învăţătura corectă,
vei descoperi compasiunea ca peo manifestare dinamică
a realităţii de sine, care este unicitate, plenitudine,
şi asta e ceea ce eşti tu.
Cu aceste cuvinte, va multumesc foarte mult.
(Aplauze)
Sunt scriitoare și jurnalistă
și de asemenea sunt o persoană extrem de curioasă.
Astfel, în 22 de ani de jurnalistică
am învățat cum sa fac o mulțime de lucruri noi.
Acum 3 ani unul din lucrurile pe care l-am învățat
a fost să devin invizibilă.
Am ajuns o persoană fără adăpost, însă angajată.
Am renunțat la munca mea ca editor la un ziar
după ce tatăl meu a murit în luna februarie a acelui an
și m-am hotarât să călătoresc.
Moartea tatalui meu m-a afectat profund.
Existau o mulțime de lucuri pe care doream să le experimentez și cu care a trebuit să mă confrunt în acel timp.
Am trăit în aer liber toată viața și am decis că,
poate dacă aș locui într-o furgonetă pentru un an de zile,
ar fi ca si cum aș pleca într-o drumeție îndelungată.
Deci, mi-am luat pisica, rottweilerul
și echipamentul de drumeție într-un Chevy 1975
și am condus în necunoscut,
fară să realizez trei lucruri esențiale.
Unu: că societatea echivalează
a locui într-o structură permanentă, chiar și un bordei
cu a avea valoare ca personă.
Doi: am realizat cât de rapid
percepțiile negative ale persoanelor din jurul nostru
pot să influențeze realitatea noastă dacă le permitem.
Trei: Am realizat
că a fi fară adăpost reprezintă o atitudine,
nu un stil de viață.
La început, a fost fantastic să trăiesc în furgonetă.
Făceam dușuri în campinguri. Mâncam regulat prin restaurante.
Am avut timp să mă relaxez și să țin doliu.
Dar după aceea și-a făcut apariția furia și supărarea legate de moartea tatălui meu.
Serviciul meu de liber profesionist a luat sfărșit. Și a trebuit să îmi iau un serviciu cu normă întreagă
pentru a plăti facturile.
Ceea ce fusese o primăvară suavă,
s-a transformat într-o vară groaznic de fierbinte.
Și a devenit imposibil să parchez în orice loc --
(Răsete)
-- fară sa fie foarte vizibil
că aveam o pisică si un câine cu mine.  Era într-adevar foarte cald.
Pisica intra și iesea printr-o fereastră deschisă a furgonetei.
Câinele l-am dat la un centru de îngrijire canină.
Și transpiram.
De fiecare data cand puteam, foloseam dușurile
pentru angajați din diverse birouri și din parcările de tiruri.
Sau mă spălam în băi publice.
Noaptea, temperatura în furgonetă scadea foarte rar sub 27 grade Celsius
făcând aproape imposibil să pot închide ochii.
Mâncarea se strica din cauza căldurii.
Gheața din micul frigider se topea în numai câteva ore
și întreaga situație era jalnică.
Nu-mi puteam permite să găsesc un apartament.
sau să găsesc un apartament în care să am voie
să-mi duc rottweilerul și pisica cu mine.
N-am vrut să renunț la ei.
Deci am rămas în furgonetă.
Și când caldura mă facea incapabilă
să merg 15 metri pană la WC-ul public,
am folosit o găleată și o pungă de gunoi ca toaletă,
pe timpul nopții, în spatele furgonetei.
Când s-a instalat iarna temperatura a scăzut
sub zero grade și așa a ramas tot timpul.
Și atunci am înfruntat alte obstacole.
Am parcat în locuri diferite în fiecare seară
pentru e evita să fiu observată și incomodată de poliție.
Nu mi-a reușit însă tot timpul.
Însă simțeam că pierd controlul asupra vieții mele.
Și nu știam cand și cum s-a întâmplat.
Dar viteza cu care m-am transformat
de la o scriitoare și jurnalistă talentată
într-o femeie fară adăpost, trăind într-o furgonetă,
m-a lăsat fară răsuflare.
Eu nu mă schimbasem. Coeficientul meu de inteligență nu scăzuse.
Talentul, integritatea, valorile mele,
tot ce mă definea a ramas la fel.
Însă, mă schimbasem într-un fel.
Mă afundam din ce în ce mai mult în abisul depresiei.
Între timp cineva m-a recomandat unui centru public de sănătate.
Și m-am dus acolo. Nu mă spălasem de trei zile.
Miroseam și eram la fel de depresivă ca toți cei care stăteau la coadă.
Exceptând că nu eram beată sau sub influența drogurilor.
Și când cei prezenți și-au dat seama de asta,
incusiv un fost profesor universitar,
am fost intrebată: "Tu nu ești fără adăpost. De ce te afli aici de fapt?"
Ceilalți oameni fără adopost nu m-au vazut ca una de-a lor
însă eu mă văzusem.
Atunci profesorul mi-a ascultat povestea și mi-a spus:
"Tu ai o slujbă. Ai o speranță.
Adevarații oameni fără adăpst, nu au nici o speranță."
Un efect secundar al medicamentelor care mi-au fost date pentru depresia mea,
m-au făcut să mă gândesc la sinucidere. Și mi-aduc aminte că mă gândeam:
"Dacă mă omor, nimeni nu va observa."
La scurt timp după aceea o prietenă mi-a spus
că auzise că Tim Russert,
un jurnalist recunoscut la nivel național,
a vorbit despre mine la televizor.
Un eseu pe care-l scrisesem despre tatăl meu,
cu un an înainte să moară, apărea în noua carte a lui Tim.
El, în timp ce își promova cartea vorbea despre stilul meu de a scrie.
Și când am realizat că Tim Russert, fost prezentator al emisiunii "Întâlnire cu Presa",
vorbea despre mine, în timp ce eu
locuiam într-o furgonetă în parcarea unui Wal-Mart,
m-a apucat râsul.
Și voi ar trebui să faceți la fel.
(Râsete)
Am început să râd
pentru că ajunsesem într-un punct unde mă întrebam
sunt o scriitoare sau o femeie fără adăpost?
Aunci am mers la librărie. Am găsit cartea lui Tim.
Stăteam acolo și-mi reciteam eseul.
Și plângeam.
Pentru că eram scriitoare.
Eram o scriitoare.
La scurt timp m-am mutat înapoi în Tennessee.
Alternam între a trăi în furgonetă și a dormi pe la prieteni.
Și am început să scriu din nou.
Începând cu vara anului următor lucram ca jurnalistă.
Câștigasem premii și locuiam în propriul meu apartament.
Nu mai eram o ființa fără casă.
Nu mai eram invizibilă deloc.
Mii de oameni lucrează cu normă întreagă sau jumătate de normă
si totuși trăiesc în mașinile lor.
Însă societatea continuă să stigmatizeze și să marginalizeze pe cei
care traiesc în mașini sau care locuiesc pe stradă.
Deci, cei fără adăpost, cu servici dar fără locuință, rămân invizibili.
Dacă întâlniți unul dintre acestia,
vorbiți cu el, încurajați-l și dați-i speranță.
Spiritul uman poate învinge orice obstacol dacă are speranță.
Nu sunt aici să reprezint pe cei care n-au adăpost.
Nu sunt aici să vă încurajez să dați bani primului cerșetor întălnit în drum.
Sunt aici să vă spun, bazată pe propria mea experiență,
că pe om nu îl face locul unde trăiește,
unde doarme
sau oricare altă situație temporară pe care o înfruntă.
Acum trei ani locuiam într-o furgonetă,
în parcarea unui Wal-Mart.
Și astăzi vorbesc la TED.
Speranța, totdeauna, totdeauna găsește calea. Vă mulțumesc.
(Aplauze)
O să încep de aici.
Acesta este un afiş scris de mână
care a apărut într-o patiserie de familie
în vechiul meu cartier din Brooklin, acum câţiva ani.
Magazinul avea una dintre acele aparate
care pot imprima imagini pe plăci de zahăr.
Iar copiii puteau aduce desene
pe care patiseria să le imprime pe o placă de zahăr
pe tortul de ziua lor.
Dar, din nefericire, unul dintre lucrurile pe care copiii preferau să le deseneze
erau personajele din desene animate.
Le plăcea să deseneze Mica Sirenă,
le plăcea să deseneze ştrumfi, le plăcea să-l deseneze pe Micky Mouse.
Dar s-a dovedit a fi ilegal
să tipareşti desenul cu Micky Mouse al copilului
pe o placă de zahăr.
Şi este o violare a dreptului de autor.
Şi supravegherea încălcărilor drepturilor de autor
pe torturile de ziua copiilor
era atât de chinuitoare
încât College Bakery a spus,
"Ştiţi ceva, noi ne retragem din această afacere.
Dacă eşti un amator,
nu mai ai dreptul să te foloseşti de aparatul nostru.
Dacă vrei de ziua ta un tort imprimat,
va trebui să foloseşti una dintre imaginile noastre prefabricate --
numai pentru profesionişti."
Aşadar în momentul de faţă sunt două proiecte de lege în Congres.
Una se numeşte SOPA, cealaltă PIPA.
SOPA înseamnă Stop Actelor de Piraterie Online.
Este a Senatului.
PIPA este prescurtare de la PROTECT IP,
care s-ar traduce prin
Prevenirea Ameninţărilor Reale Online
adresate Creativităţii Economice
şi Furtului Proprietăţii Intelectuale --
deoarece consilierii care denumesc aceste lucruri
au timp berechet pentru asta.
Iar ceea ce vor să facă SOPA şi PIPA,
ei vor să facă asta:
Vor să mărească costul
conformităţii faţă de drepturile de autor
într-atât încât oamenii să renunţe la afacerea
prin care ofereau aceasta ca pe o facilitate amatorilor.
Ei propun să se facă asta
prin identificarea site-urilor
care violează substanţial drepturile de autor --
deşi felul  în care vor fi identificate acele site-uri
nu este nicăieri specificat în detaliu în proiectele respective --
şi vor să le scoată afară din sistemul de domenii ale numelor (DNS).
Vor să le extragă din sistemul DNS.
Acuma, sistemul DNS
este ceea transformă numele pe care le pot citi oamenii, cum ar fi Google.com
în adrese cu care
lucrează computerele:
74.125.226.212.
Problema cu acest model de cenzură,
prin identificarea unui site
cu intenţia de a îl scoate din DNS
este că nu va funcţiona.
Şi aţi crede că asta e o problemă mare pentru o lege,
dar Congresul nu pare să se fi lăsat deranjat prea tare de ea.
Motivul pentru care nu va funcţiona
este acela că tu totuşi poţi să tastezi 74.125.226.212 în browser-ul tău
sau poţi transforma adresa într-un link pe care să dai click
şi să ajungi totuşi la Google.
Aşadar modul de cenzurare/administrare
care se află în jurul acestei probleme
devine adevărata ameninţare pe care o reprezintă această iniţiativă.
Acuma ca să înţelegem cum de a ajuns Congresul să înainteze un proiect de lege
care nu-şi va atinge ţelurile propuse,
dar va produce în schimb o grămadă de efecte adverse distructive,
trebuie să înţelegeţi un pic din culisele acestei poveşti.
Iar începutul acestei poveşti este:
SOPA şi PIPA, ca şi legislaţie,
au fost elaborate în mare de către companiile de media
care au fost fondate în secolul XX.
În secolul XX era minunat să fii o companie de media,
pentru că ceea ce era într-adevăr de partea ta era raritatea.
Dacă făceai un spectacol televizat,
nu trebuia să fie mai bun decât toate celelalte spectacole de televiziune făcute vreodată;
trebuia doar să fie mai bun
decât celelalte două spectacole
care rulau în paralel --
ceea ce era o ştachetă foarte joasă
de referinţă pentru dificultatea competiţiei.
Ceea ce însemna că
dacă acopereai un subiect de interes comun,
aveai gratuit o treime din publicul Statelor Unite --
zeci de milioane de utilizatori
pur şi simplu pentru că făceai ceva
care nu era prea de grozav.
Asta este ca şi cum a-i avea o licenţă pentru tipărit bani
şi un butoi gratuit de cerneală.
Dar tehnologia a avansat, aşa cum e de aşteptat din partea ei.
Şi încet, încet, la sfârşitul secolului XX,
raritatea a început să se erodeze --
şi nu mă refer la tehnologia digitală;
mă refer la tehnologia analogică.
Casete audio, video-recordere,
până şi umilul copiator Xerox
a creat oportunităţi
pentru ca noi să ne comportăm în moduri
care a uimit afacerea media.
Pentru că s-a dovedit că
nu suntem doar telespectatori înrăiţi.
Nu ne place doar să consumăm.
Ne place într-adevăr să consumăm,
dar de câte ori a apărut unul dintre aceste instrumente noi,
s-a dovedit că ne plăcea şi să producem
şi să împărtăşim.
Iar asta a speriat industria media --
i-a speriat de fiecare dată.
Jack Valenti, care a fost principalul activist
pentru Motion Picture Association of America, (filme artistice de lung metraj)
a asemănat odată ferocele video-recorder
cu Jack Spintecătorul
iar pe săracul, neajutoratul Hollywood
cu o femeie stând singură acasă.
Acela era nivelul retoricii.
Aşa încât industriile media
au implorat, insistat, cerut
ca Congresul să facă ceva.
Şi Congresul a făcut ceva.
La începutul anilor 90, Congresul a adoptat o lege
care a schimbat totul.
Iar acea lege s-a numit Actul de Înregistrare Audio Acasă(AHRA)
din 1992.
Ce spunea AHRA din 1992 era că:
iată, dacă oamenii îşi înregistrează chestii de la radio
iar apoi îşi mixează benzi pentru prieteni,
asta nu este o crimă. Este în regulă.
Să înregistrezi şi să remixezi
şi să împarţi cu prietenii este OK.
Dacă faci foarte, foarte multe copii de înaltă calitate iar apoi le vinzi,
asta nu este în regulă.
Dar această afacere de înregistrări,
e în ordine, s-o lăsăm în pace.
Şi au crezut că au clarificat problema,
pentru că stabiliseră o distincţie clară
între copierea legală şi cea ilegală.
Dar nu asta îşi doreau cei din media.
Ei ar fi vrut ca Congresul să
pună copierea cu totul în afara legii.
Aşa că atunci când AHRA din 1992 a fost adoptată,
media renunţase la idea
distincţiei dintre legal şi ilegal pentru copiere
pentru că era clar
că dacă Congresul ar fi acţionat în baza ei
ar fi crescut de fapt drepturile cetăţenilor
de a participa în propria lor industrie media.
Aşa că au trecut la planul B.
Le-a luat ceva timp să formuleze planul B.
Dar planul B a apărut în plină floare pentru prima oară
în 1998 --
ceva numit Digital Millennium Copyright Act (DMCA).
Era o lege complicată, cu multe părţi flexibile.
Dar lovitura esenţială a DMCA
consta în aceea că era legal să ţi se vândă
materiale digitale care nu puteau fi copiate --
doar că nu există ceva digital care să nu poată fi copiat.
Ar fi ca şi cum, Ed Felten e faimos pentru că a spus asta,
"ca şi cum ai înmâna cuiva apă
care nu e udă."
Biţii sunt copiabili. Cu asta se ocupă computerele.
Acesta este un efect advers al operaţiilor obişnuite pe care le efectuează.
Aşadar pentru a simula capacitatea
de a vinde biţi necopiabili
DMCA a făcut să fie legal
ca tu să fi obligat să foloseşti sisteme
care întrerupeau funcţiile de copiere ale aparatelor tale.
Fiecare DVD sau player pentru jocuri
sau televizor, sau computer pe care îl aduceai acasă,
indiferent ce credeai că primeşti atunci când îl cumpărai,
putea fi stricat de către industriile de conţinut
dacă doreau să pună asta ca o condiţie a vânzării conţinutului către tine.
Şi ca să se asigure că nu îţi dai seama,
sau că nu se punea în aplicare capacităţile
de uz general al computerelor,
au făcut să fie ilegal
ca tu să încerci să resetezi
capacitatea de copiere a acelui conţinut.
DMCA marchează momentul
în care industriile media
au renunţat la sistemul legal
de a distinge între copierea legală şi ilegală
şi pur şi simplu au încercat să împiedice copierea
prin mijloace tehnice.
Acum DMCA avea, şi are în continuare, o grămadă de efecte complicate,
dar în acest domeniu în special, limitarea distribuirii,
nu a avut efect în mare parte.
Iar principalul motiv pentru care nu a avut efect
este acela că Internetul s-a dovedit a fi mult mai popular şi mai puternic
decât şi-a imaginat vreodată cineva.
Benzile mixate, revistele pentru fani,
erau nimic comparativ cu ceea ce vedem acum
cu Internetul.
Suntem într-o lume
unde marea majoritate a cetăţenilor americani
de peste 12 ani
îşi împărtăşesc online lucruri între ei.
Împărtăşim lucruri scrise, imagini,
împărtăşim materiale audio, împărtăşim materiale video.
Unele dintre cele pe care le împărtăşim sunt făcute de noi.
Altele sunt materiale pe care le-am găsit.
Câteva dintre chestiile pe care le împărtăşim
le-am facut noi din chestii pe care le-am găsit,
iar toate acestea îngrozesc acele industrii.
Aşa că PIPA şi SOPA
sunt runda a doua.
Dar dacă DMCA a acţionat chirurgical -
vrem să ne băgăm în computerului tău,
vrem să ne băgăm în televizorul tău, în aparatul de joc,
şi să nu-l lăsăm să facă
ceea ce ţi-au spus că face la magazin -
PIPA şi SOPA sunt nucleare
şi ele spun, "vrem să mergem oriunde în lume
şi să cenzurăm conţinutul.''
Acuma, mecanismul, după cum vă spuneam, pentru a face asta,
este că trebuie să-i elimini pe toţi
cei care se îndreaptă către acele adrese de IP.
Trebuie să-i scoţi din motoarele de căutare,
trebuie să-i scoţi din directorii online,
trebuie să-i scoţi din listele de utilizatori.
Şi pentru că cei mai mari producători de conţinut pe Internet
nu sunt Google şi Yahoo,
ci chiar noi,
noi suntem oamenii care vor fi supravegheaţi.
Pentru că într-un final,
adevărata ameninţare pe care o implică
decretarea SOPA şi PIPA
este capacitatea noastră de a împărtăşi lucruri unii cu alţii.
Deci ceea ce PIPA şi SOPA riscă să facă
este să ia un concept legal vechi de secole,
nevinovat până ce i se dovedeşte vinovăţia
şi să-l inverseze în
vinovat până se dovedeşte nevinovat.
Nu poţi împărtăşi
până ce nu ne arăţi
că nu împărtăşeşti
ceva ce nouă nu ne place.
Deodată, povara dovezii de legalitate versus celei de ilegalitate
cade categoric pe noi
şi pe serviciile
care ne-ar putea oferi orice facilitate nouă.
Şi chiar dacă ar costa o centimă
să supraveghezi un utilizator,
asta va strivi un serviciu
cu o sută de milioane de utilizatori.
Deci acesta este Internetul pe care şi-l doresc.
Imaginaţi-vă acest semn peste tot --
cu deosebirea că acolo nu scrie "Patiseria College",
ci YouTube
şi Facebook şi Twitter.
Imaginaţi-vă că scrie TED,
pentru că comentariile nu pot fi controlete
la un cost acceptabil.
Efectul real al SOPA şi PIPA
va fi diferit de efectele pe care şi le propune.
Ameninţarea, de fapt,
constă în această inversare a poverii doveditoare,
unde noi deodată
suntem toţi trataţi ca nişte hoţi
în fiecare moment în care ne permitem libertatea de a crea,
de a produce sau de a împărtăşi.
Iar oamenii care ne oferă aceste facilităţi --
YouTube, Facebook, Twitter şi TED --
se află în postura
de a fi nevoiţi să ne supravegheze
sau să răspundă pentru contribuţia la încălcarea legii.
Puteţi face două lucruri
ca să opriţi aceasta --
unul simplu şi unul complicat,
unul uşor şi unul greu.
Lucrul simplu, cel uşor, este:
dacă eşti cetăţean american,
sună-ţi reprezentantul, sună-ţi senatorul.
Când te uiţi la
cine sunt oamenii care au semnat pentru proiectul SOPA,
cei care au semnat pentru PIPA,
veţi vedea că ei au primit cumulat
milioane şi milioane de dolari
de la industriile media tradiţionale.
Voi nu aveţi milioane şi milioane de dolari,
dar vă puteţi suna reprezentanţii,
şi le puteţi reaminti ca sunteţi votant,
şi le puteţi cere să nu fiţi trataţi ca un hoţ,
le puteţi sugera că aţi prefera ca
Internetul să nu fie stricat.
Iar dacă nu sunteţi cetăţean american,
şi puteţi contacta cetăţeni americani pe care îi cunoaşteţi
încurajaţi-i să facă la fel.
Pentru că pare a fi o problemă naţională,
dar nu este.
Aceste industrii nu pot fi mulţumite
dacă ne strică Internetul.
Dacă îl strică, îl strică pentru toată lumea.
Acesta este lucrul uşor de făcut.
Acesta este lucrul simplu.
Lucrul mai greu de făcut este:
să vă pregătiţi, pentru că mai urmează şi altele.
SOPA este versiunea simplă a lui COICA,
care a fost propus anul trecut şi care nu a trecut.
Şi totul începe de la
eşecul legii DMCA
de a nu permite împărtăşirea ca şi mijloc tehnic.
Iar DMCA se trage din AHRA,
care îngrozeşte acele industri.
Pentru că întreaga idee
de a sugera în fapt că cineva încalcă legea
şi adunarea de probe ca să dovedească asta
se dovedeşte a fi chiar neplăcută.
"Am prefera să nu facem asta,"
spun industriile de conţinut.
Iar ceea ce vor ele este să nu fie nevoite să facă asta.
Nu vor distincţii legale
între împărtăşirea legală şi cea ilegală.
Ei vor doar ca împărtăşirea să dispară.
PIPA şi SOPA nu sunt ciudăţenii, nu sunt anomalii,
nu sunt evenimente.
Ele reprezintă încă o tură de strâns a acestui şurub,
un şurub care se strânge de 20 de ani.
Iar dacă înfrângem asta, precum sper să reuşim,
mai vine ceva.
Pentru că până ce convingem Congresul
că modul de abordare a violării dreptului de autor
este modul în care violarea dreptului de autor a fost tratată în cazul Napster, cu YouTube,
şi anume printr-un proces cu toate dovezile prezentate
şi cu cercetarea amănunţită a faptelor şi cu evaluarea despăgubirilor
aşa cum se întâmplă în societăţile democratice.
În acest fel trebuie tratată problema.
În acest timp,
lucrul cel mai greu de făcut este să fii pregătit.
Pentru că acesta este mesajul real al PIPA şi SOPA.
Time Warner a sunat
şi ne vor înapoi pe canapea,
doar consumând,
nu producând, nu împărtăşind,
iar noi ar trebui să spunem "Nu."
Vă mulţumesc.
(Aplauze)
Munca mea vorbeşte despre comportamentele în care ne angajăm cu toţii inconştient,
la nivel colectiv.
Vreau să spun -- comportamentele
pe care nu vrem să le acceptăm,
şi cele care se manifestă fără să ne dăm seama în fiecare zi.
Ca indivizi, cu toţii facem aceste lucruri, tot timpul, zilnic.
Ca atunci când eşti nervos pe soţie
pentru că te-a enervat altcineva.
Sau când bei puţin prea mult la o petrecere fiindcă eşti neliniştit.
Sau când mănânci prea mult pentru că te-a supărat cineva sau din alt motiv.
Şi, când facem lucrurile astea,
când 300 de milioane de oameni au un comportament inconştient,
acest lucru are o consecinţă catastrofală
pe care nimeni nu o doreşte şi nu a intenţionat-o.
Acest lucru este ilustrat în lucrările mele fotografice.
Iată o imagine pe care tocmai am terminat-o, care,
dacă o priveşti de la distanţă,
arată ca o caricatură neo-gotică
a unei fabrici care „scuipă” poluare.
Când te apropii puţin,
începe să arate ca o grămadă de ţevi, ca un combinat chimic
sau o rafinărie sau poate o bucată de autostradă de coşmar.
Şi, când te apropii cel mai mult,
îţi dai seama că este compusă de fapt din foarte multe pahare de plastic.
De fapt, aici sunt un milion de pahare de plastic,
care este numărul de pahare de plastic care se folosesc în cursele aeriene
din Statele Unite la fiecare şase ore.
Folosim patru milioane de pahare de plastic zilnic în avioane
şi, teoretic, niciunul nu este refolosit sau reciclat;
pur şi simplu, nu se ocupă cu aşa ceva în industria asta.
Acest număr pare neînsemnat
în comparaţie cu numărul de pahare de hârtie pe care le folosim zilnic,
şi anume 40 de milioane de pahare zilnic pentru băuturi calde,
în mare parte cafea.
N-am putut înghesui 40 de milioane de pahare pe o pânză,
dar am reuşit să pun 410.000. Aşa arată 410.000 de pahare.
Asta reprezintă 15 minute de consum de pahare.
Şi, dacă chiar ai reuşi să stivuieşti fizic atâtea pahare,
ar fi aşa de mare.
Aşa arată o oră de consum de pahare.
Şi aşa arată o zi de consum de pahare.
Mai poţi vedea omuleţii undeva acolo, jos.
Are înălţimea unui bloc cu 42 de etaje,
şi am pus Statuia Libertăţii acolo, drept referinţă de mărime.
Vorbind de justiţie, există un alt fenomen în cultura noastră,
unul extrem de cutremurător -- faptul că America, în acest moment,
are cel mai mare procentaj din populaţie în închisoare
din întreaga lume.
Unul din patru oameni aflaţi în închisoare
este american, încarcerat în ţara noastră.
Şi voiam să arăt numărul.
Numărul de 2,3 milioane de americani încarceraţi în 2005.
Numărul a crescut de atunci, dar încă n-avem cifrele.
Aşa că am vrut să arăt 2,3 milioane de uniforme de deţinuţi,
iar, în această lucrare,
fiecare uniformă e de mărimea marginii unei monezi.
Sunt micuţe, abia vizibile ca bucăţi de material,
iar, ca să ilustrez 2,3 milioane, am avut nevoie de o pânză
care era mai mare decât orice poate imprima vreo imprimantă în lume.
Aşa că a trebuit să împart lucrarea în mai multe panouri
care au 3 metri înălţime şi 7,6 metri lăţime.
Aceasta este lucrarea expusă într-o galerie din New York;
aceştia sunt părinţii mei care privesc lucrarea.
(Râsete)
De fiecare dată când mă uit la această lucrare,
mă întreb dacă mama îi şopteşte tatălui meu:
„Şi-a împăturit în sfârşit lenjeria!”
(Râsete)
Vreau să vă arăt câteva lucrări acum despre dependenţă.
Aceasta este despre dependenţa de ţigări.
Am vrut să fac o lucrare care arată numărul real de americani
care mor din cauza fumatului.
Peste 400.000 de oameni mor în Statele Unite anual
din cauza fumatului.
Ca urmare, această lucrare este construită din multe pachete de ţigări.
Şi, când o priveşti în ansamblu,
vezi că este pictura lui Van Gogh, numită „Craniu cu ţigară”.
E ciudat să te gândeşti că, la 9/11 (atacul asupra lui World Trade Center),
când s-a întâmplat tragedia, 3.000 de americani au murit,
şi vă aduceţi aminte ce reacţie a avut?
A reverberat în întreaga lume
şi va continua să reverbereze în timp.
Va fi ceva despre care vom discuta şi peste 100 de ani.
Şi totuşi, în aceeaşi zi, 1.100 de americani au murit din cauza fumatului.
Şi, în ziua următoare, alţi 1.100 de americani au murit din cauza fumatului.
În fiecare zi de atunci, 1.100 de americani au murit,
şi astăzi, 1.100 de americani mor din cauza fumatului.
Şi nu vorbim despre asta, nu ne gândim la asta.
Lobby-ul tutunului e prea puternic.
Pur şi simplu, respingem şi eliminăm informaţiile din conştiinţă.
Şi, deşi ştim ce putere distrugătoare au ţigările,
continuăm să ne lăsăm copiii, fiii şi fiicele,
să fie în prezenţa influenţelor care îi vor face să fumeze.
Următoarea mea lucrare ilustrează acest lucru.
Aceste sunt foarte multe ţigări: 65.000 de ţigări,
numărul adolescenţilor
care se vor apuca de fumat în această lună, în fiecare lună în SUA.
Peste 700.000 de copii din Statele Unite în vârstă de cel mult 18 ani
se apucă de fumat anual.
O altă epidemie ciudată în Statele Unite
pe care vreau să v-o prezint
este fenomenul abuzului şi a folosirii greşite a medicamentelor cu reţetă.
Aceasta este o imagine pe care-am construit-o din foarte multe tablete de Vicodin --
de fapt, am avut o singură tabletă de Vicodin
pe care am scanat-o de foarte multe ori.
(Râsete)
Astfel, dacă priveşti în ansamblu, vezi 213.000 pastile de Vicodin,
numărul de vizite la camera de gardă a spitalului
care au loc anual în Statele Unite,
datorită abuzului şi folosirii greşite a analgezicelor
şi a altor medicamente împotriva anxietăţii.
O treime din toate supradozele din SUA --
inclusiv cocaina, heroina, alcoolul, tot --
o treime din supradoze sunt medicamente de reţetă.
Un fenomen ciudat.
Aceasta este o lucrare pe care am terminat-o recent
despre un alt fenomen tragic. Şi anume fenomenul,
obsesia crescândă pe care o avem cu mărirea sânilor.
384.000 de femei americane au făcut anul trecut
operaţie de mărire a sânilor.
Devine, rapid, cel mai popular cadou de absolvire a liceului,
cadou făcut tinerelor fete care se pregătesc de facultate.
Aşa că am construit această imagine din păpuşi Barbie,
şi, pe măsură ce te depărtezi, vezi acest model floral,
iar când priveşti întreaga lucrare, vezi 32.000 de păpuşi Barbie,
care reprezintă numărul de operaţii de mărire a sânilor
făcute lunar în Statele Unite.
Majoritatea acestora sunt făcute femeilor sub 21 de ani.
Şi, în mod ciudat, singura operaţie plastică
mai populară decât mărirea sânilor este liposucţia,
şi, în mare parte, este făcută de bărbaţi.
Aş dori să accentuez faptul că acestea sunt doar exemple.
Nu spun că sunt cele mai mari probleme.
Sunt doar exemple.
Şi, motivul pentru care fac acest lucru, este fiindcă mi-e frică
că nu suntem suficient de sensibili acum în cultura noastră.
Există acest fel de anestezie în America în acest moment.
Ne-am pierdut simţul indignării, mânia şi suferinţa
faţă de ce se întâmplă în cultura noastră acum,
despre ce se întâmplă în ţara noastră,
atrocităţile care se întâmplă în numele nostru pe tot globul.
Am pierdut aceste sentimente.
Bucuria noastră culturală, bucuria naţională a dispărut.
Şi una dintre cauze este -- cred -- faptul că
pe măsură ce fiecare dintre noi încearcă să privească lumea altfel,
să-şi asume viziunea asta multifațetată, holografică
pe care încercăm să ne-o creăm în minte
cu privire la interconexiunile dintre lucruri: problemele de mediu create
de lucrurile pe care le cumpărăm de la 1.000 km depărtare;
consecinţele sociale de la 10.000 km depărtare
ale deciziilor pe care le luăm în calitate de consumatori.
Pe măsură ce ne creăm această imagine,
şi încercăm să ne educăm în privinţa enormităţii culturii noastre,
informaţiile cu care trebuie să lucrăm sunt aceste numere gigantice:
de ordinul milioanelor, a sutelor de milioane,
a miliardelor şi, mai nou, a miilor de miliarde.
Noul buget al lui Bush este de mii de miliarde, şi acestea sunt numere
pe care mintea noastră, pur şi simplu, nu are capacitatea să le înţeleagă.
Nu putem înţelege aceste statistici enorme.
Asta încerc să rezolv prin munca mea,
iau aceste numere, aceste statistici
din limbajul crud al datelor şi le traduc
într-un limbaj vizual universal, care poate fi simţit.
Pentru că eu cred că, dacă putem simţi aceste probleme,
dacă putem simţi aceste lucruri mai adânc,
atunci vor conta mai mult pentru noi decât contează acum.
Şi dacă ne dăm seama de asta,
atunci vom putea găsi în fiecare dintre noi
acel lucru de care avem nevoie pentru a răspunde la marea întrebare,
care este: Cum ne schimbăm?
Asta, pentru mine, este marea întrebare cu care ne confruntăm acum ca popor.
Cum ne schimbăm? Cum ne schimbăm ca şi cultură,
şi cum ne asumăm fiecare din noi responsabilitatea
pentru bucata de soluţie de care răspundem,
şi anume, propriul nostru comportament?
Sunt convins că nu trebuie să faci compromisuri
ca să poţi examina aceste probleme.
Nu arăt cu degetul spre America într-un mod acuzator,
pur şi simplu, spun că aşa suntem în acest moment.
Dacă există lucruri pe care le vedem
şi care nu ne plac apropo de cultura noastră,
atunci avem de ales.
Gradul de integritate pe care fiecare din noi îl poate aduce,
pentru a acorda acestei întrebări profunzimea de caracter necesară
pentru a ne putea întreba „cum ne schimbăm?”.
Ne defineşte deja ca indivizi şi ca naţiune,
şi va continua să ne definească şi în viitor.
Şi va afecta profund bunăstarea şi calitatea vieţii
a miliardelor de oameni
care vor moşteni rezultatele deciziilor noastre.
Nu vorbesc abstract despre asta,
vă spun -- iată cine suntem noi, cei din camera asta.
Chiar acum, în acest moment.
Mulţumesc şi o după-amiază plăcută.
(aplauze)
Aş vrea să vorbesc astăzi despre relaţia
dintre ştiinţă şi valorile umane.
Opinia general acceptată este aceea că
problemele morale,
distincţia dintre bine şi rău
sunt chestiuni în legătură cu care ştiinţa nu are niciun cuvânt de spus.
Se spune că ştiinţa ne poate ajuta
să obţinem ceea ce preţuim,
dar nu ne poate spune ce ar trebui să preţuim.
Prin urmare, majoritatea oamenilor - probabil majoritatea oamenilor
din această sală cred că ştiinţa nu va răspunde niciodată
la cele mai importante întrebări din viaţa unui om,
întrebări precum: „Pentru ce merită să trăieşti?”,
„Pentru ce merită să mori?”,
„Ce reprezintă o viaţă bună?”
Eu susţin
că aceasta este o iluzie, că distincţia
dintre ştiinţă şi valorile umane este o iluzie,
şi încă una destul de periculoasă
în acest punct al evoluţiei umanităţii.
Se spune adeseori că ştiinţa
nu ne poate oferi o baza pentru moralitate şi pentru valorile umane
întrucât ştiinţa operează cu date exacte
iar datele exacte şi valorile par să aparţină unor sfere diferite.
Se spune adesea că nu există nicio descriere
a lumii de azi
care să ne poată spune cum ar trebui să fie lumea de mâine.
Dar cred că asta e pur şi simplu neadevărat.
Valorile sunt şi ele un anumit tip de date exacte.
Ele sunt date despre bunăstarea ființelor conştiente.
De ce nu avem obligaţii etice faţă de pietre?
De ce nu simţim compasiune faţă de pietre?
Pentru că nu credem că pietrele pot suferi.
Şi dacă suntem mai preocupaţi de bunăstarea primatelor
decât de cea a insectelor, după cum chiar suntem,
e pentru că le considerăm expuse la o paletă mai largă
de potenţiale emoţii, de fericire sau suferinţă.
Ceea ce trebuie neapărat observat
este că aceasta e o afirmaţie faptică.
E posibil ca noi să ne înşelăm în această privinţă.
Şi dacă am interpretat greşit relaţia dintre complexitatea biologică a fiinţelor
şi posibilitatea lor de a simţi,
atunci se poate să ne înşelăm în privinţa vieţii interioare a insectelor.
Nu există nicio concepţie,
nicio versiune a moralităţii umane
şi a valorilor umane pe care să o fi întâlnit
care să nu se poată reduce
la o grijă faţă de experienţa conştientă
şi posibilele ei alterări.
Chiar şi când ne raportăm la valori religioase,
chiar şi când credem că binele şi răul se reduc
la condiţia de după moarte,
fie o eternitate fericită alături de Dumnezeu,
fie o eternitate de suferinţă în iad,
şi atunci tot suntem preocupaţi de percepţia conştientă şi de modificările ei.
Iar faptul de a spune că asemenea schimbări pot persista şi după moarte
este în sine o afirmaţie factuală,
care poate, bineînţeles, să fie adevărată sau nu.
Referindu-ne la condiţiile bunăstării în această viaţă,
în ceea ce priveşte fiinţele umane,
ştim că există un continuum de asemenea date.
Ştim că este posibil să trăim într-o stare de eşec,
unde tot ceea ce poate merge rău chiar merge rău,
unde mamele nu-şi pot hrăni copiii,
unde străinii nu pot găsi o punte de legătură pentru o colaborare paşnică,
unde oamenii sunt uciși la întâmplare.
Şi ştim că este posibil să avansăm în acest continuum
către un punct ceva mai idilic,
către un loc unde o conferinţă ca aceasta devine posibil de conceput.
Şi ştim de asemenea
că există direcţii corecte şi direcţii greşite
de deplasare în acest spaţiu.
Ar fi o idee bună să infestăm apele cu holeră?
Probabil că nu.
Ar fi bine dacă toată lumea ar crede în deochi,
aşa încât să-şi acuze imediat apropiaţii
de fiecare dată când li se întâmplă ceva rău? Probabil că nu.
Există anumite adevăruri
despre modul în care comunităţile umane prosperă,
fie că înţelegem aceste adevăruri sau nu.
Iar moralitatea are legătură cu aceste adevăruri.
Aşadar, când vorbim despre valori ne raportăm la date exacte.
Actuala realitate globală poate fi înţeleasă la multe niveluri,
de la nivelul genomului
şi până la nivelul sistemelor economice
şi al structurilor politice.
Însă dacă vorbim despre prosperitatea fiinţelor umane
trebuie neapărat să facem referiri la creierul uman.
Asta deoarece ştim că modul în care percepem lumea şi pe noi înşine ca parte a ei
se realizează la nivelul creierului,
indiferent de ceea ce se întâmplă după moarte.
Chiar dacă sinucigaşul cu bombă primeşte 72 de fecioare în viaţa de apoi,
personalitatea lui din această viaţă -
personalitatea lui nefericită, aş zice --
este rezultatul creierului său.
Aşadar, contribuţia culturii,
care are cu adevărat o influenţă considerabilă,
ne schimbă pe noi, schimbându-ne creierele.
Aşa încât orice variaţie culturală apare
în modul de dezvoltare al oamenilor
poate, cel puţin în principiu, să fie înţeleasă
în contextul unei ştiinţe a minţii în plină dezvoltare --
neuro-ştiinţă, psihologie, etc.
Ceea ce vreau să spun este că
valorile pot fi reduse la date exacte,
la fapte privitoare la experienţa conştientă
a fiinţelor conştiente.
Aşadar putem întrevedea un spaţiu
al potenţialelor schimbări în modul de a simţi al acestor fiinţe.
Eu privesc acest spaţiu ca pe un peisaj moral
cu vârfuri şi văi care corespund
diferitelor grade de prosperitate ale creaturilor conştiente,
atât prosperitate individuală cât şi colectivă.
Iar un lucru care transpare este că pot
exista unele stări ale bunăstării umane
la care ajungem foarte rar, la care puţini oameni ajung.
Iar aceste stări aşteaptă să fie descoperite.
Poate că unele dintre aceste stări pot fi denumite
mistice sau spirituale.
Poate există şi alte stări pe care nu le putem accesa
datorită structurii noastre mentale,
dar la care alte minţi ar putea avea acces.
Acum, aş vrea să fie clar un lucru: nu spun
că ştiinţa poate cu certitudine să cartografieze acest spaţiu,
sau că ştiinţa va avea vreodată răspunsuri pentru orice
problemă morală imaginabilă.
Spre exemplu, nu cred că va fi posibil să consultăm
un supercomputer pentru a şti dacă trebuie sau nu să avem un al doilea copil,
sau dacă trebuie să bombardăm facilităţile nucleare ale Iranului,
sau dacă întregul cost al conferinţei TED poate fi considerat cheltuială deductibilă.
(Râsete)
Dar dacă o întrebare afectează bunăstarea fiinţelor umane,
atunci ea trebuie să aibă un răspuns, fie că îl putem găsi, fie că nu.
Iar simplul fapt de a recunoaşte
că există răspunsuri corecte şi răspunsuri greşite
privitoare la chestiunea bunăstării umane
va schimba modul în care vorbim despre moralitate
şi ne va schimba aşteptările
privitoare la cooperarea interumană pe viitor.
Spre exemplu, există 21 de state în ţara noastră
în care aplicarea de pedepse corporale în şcoală este legală.
Este legal ca un profesor să lovească un copil cu o scândură,
provocându-i vânătăi şi răni, uneori până ţâşneşte sângele.
În fiecare an, sute şi mii de copii
sunt supuşi la asemenea tratamente.
Nu cred că locația acestor state luminate vă va surprinde.
Nu este vorba despre Connecticut.
Iar unui asemenea comportament i se găseşte justificarea explicită în religie.
Însuşi Creatorul universului ne-a spus că
„Cine cruţă nuiaua, urăşte pe fiul său,
dar cine-l iubeşte, îl pedepseşte îndată”.
Găsim astfel de îndemnuri în Proverbe 13, 20 şi cred 23.
Însă putem adresa întrebarea evidentă:
Este o idee bună, în general,
să supunem copiii la durere
şi violenţă şi umilire publică
pentru a încuraja o dezvoltare emoţională sănătoasă
şi un comportament de dorit?
(Râsete)
Se îndoieşte cineva
că această întrebare are un răspuns,
şi că acest răspuns contează?
Mulţi dintre voi vor spune
că noţiunea de bunăstare rămâne nedefinită
şi că poate fi mereu supusă revizuirilor.
Cum poate aşadar exista
o noţiune obiectivă de bunăstare?
Să ne gândim, prin analogie, la conceptul de sănătate fizică.
Acest concept nu este definit.
După cum tocmai ne-a spus Michael Specter, a suferit modificări de-a lungul anilor.
În vremea când această statuie a fost sculptată,
speranţa de viaţă era în jur de 30 de ani.
Acum este în jur de 80 de ani în ţările dezvoltate.
S-ar putea să vină o vreme când vom modifica genomul uman în așa fel încât
faptul de a nu putea termina un maraton
la vârsta de 200 de ani va fi considerat o groaznică dizabilitate.
Oamenii v-ar trimite donații de ajutor dacă ați ajunge într-o astfel de condiție neputincioasă.
(Râsete)
Simplul fapt că noţiunea de sănătate
este mereu supusă revizuirii
nu înseamnă că e golită de înţeles.
Distincţia dintre o persoană sănătoasă
şi una moartă
e la fel de clară şi de consecventă ca oricare altă distincţie ştiinţifică.
Este cu totul altceva să observăm că pot exista mai multe piscuri în acest peisaj moral.
Pot exista mai multe moduri la fel de bune în care oamenii să prospere.
Pot exista mai multe moduri de a organiza o societate umană
pentru a maximiza nivelul de bunăstare.
Este oare astfel subminată
noţiunea obiectivă de moralitate?
Să ne gândim la cum vorbim despre mâncare.
Nu aş putea spune niciodată
că există un singur mod sănătos de a mânca.
Există cu siguranţă o gamă largă de produse
care pot constitui o alimentaţie sănătoasă.
Însă există în orice caz o distincţie clară
între mâncare şi otravă.
Faptul că există multe răspunsuri corecte
la întrebarea „Ce trebuie să mâncăm?”
nu ne duce la concluzia
că nu există adevăruri care pot fi cunoscute despre nutriţia umană.
Mulţi oameni se tem
că o ordine morală universală presupune
precepte morale care nu admit excepţii.
Deci, spre exemplu, dacă este greşit să minţi,
atunci trebuie să fie întotdeauna greşit să minţi,
iar dacă poţi găsi o excepţie,
atunci nu există conceptul de adevăr moral.
De ce am crede aşa ceva?
Să ne referim, prin analogie, la jocul de şah.
Dacă vrei să joci şah cu succes,
un principiu de bază ar fi
"Nu renunţa niciodată la regină".
Dar în mod evident pot exista şi excepţii.
Sunt momente când a renunţa la regină este o mutare genială.
Câteodată, a renunţa la regină este singurul lucru bun pe care-l poți face.
Cu toate acestea şahul e un domeniu de perfectă obiectivite.
Faptul că există şi excepţii
nu schimbă raționalitatea acestuia cu nimic.
Acum ajungem la sursa mutărilor
pe care le putem face în sfera moralului.
Să ne gândim la spinoasa problemă a corpurilor femeilor.
Ce să ne facem cu ele?
Uite un lucru pe care putem să-l facem:
putem să le acoperim.
Poziţia generală a comunităţii noastre intelectuale este că,
deşi poate nu ne place,
deşi am considera asta „greşit”
în Boston sau Palo Alto,
cine suntem noi să judecăm
mândrii membrii ai unei culturi străvechi
care îşi forţează soţiile şi fiicele
să se acopere cu saci de pânză?
Şi cine suntem noi să spunem că e greşit
ca ei să le bată cu cabluri de oţel,
sau să le arunce cu acid sulfuric în faţă
dacă ele refuză privilegiul de a fi sufocate în acest fel?
Ei bine, cine suntem noi să nu spunem?
Cine suntem noi să ne prefacem
că ştim atât de puţin despre bunăstarea umană
încât să ne abţinem de la a judeca astfel de practici?
Nu vorbesc despre purtarea de bunăvoie a unui văl,
femeile ar trebui să poată purta orice doresc, din punctul meu de vedere.
Dar ce înseamnă „de bunăvoie”
într-o comunitate unde,
atunci când o fată este violată,
primul instinct al tatălui său este,
să o ucidă pentru a scăpa de rușine?
Lăsaţi acest gând să detoneze în minte pentru o clipă.
Fiica voastră este violată,
şi ce vreți să faceți e s-o omorâţi.
Care sunt şansele ca aceasta să reprezinte
o culme al bunăstării umane?
Prin asta nu vreau să spun că noi avem
soluţia perfectă în societatea noastră.
Spre exemplu,
aşa arată un stand de ziare aproape oriunde
în lumea civilizată.
Ce-i drept, pentru mulţi bărbaţi
ar fi nevoie de o diplomă în filozofie pentru a identifica ceva în neregulă cu aceste imagini.
(Râsete)
Dar dacă suntem într-o dispoziţie reflexivă
putem să ne întrebăm:
Este aceasta cea mai bună expresie
a echilibrului psihologic
în ceea ce priveşte noţiuni precum tinereţea şi frumuseţea şi trupurile femeilor?”
Este acesta mediul optim
pentru a ne creşte copiii?
Probabil că nu. Atunci, poate că există un punct
în spectrul
delimitat de aceste două extreme
care se situează mai aproape de echilibru.
(Aplauze)
Poate că există multe asemenea puncte.
Repet, luând în considerare alte schimbări în cultura umană,
ar putea exista multe piscuri în peisajul moral.
Dar ce trebuie remarcat e că avem
mult mai multe moduri de a nu fi pe un pisc.
Personal consider o ironie
faptul că singurii oameni care sunt în principiu de acord cu mine
şi care cred că există răspunsuri corecte şi greşite la întrebările morale
sunt,  într-un fel sau altul, demagogi religioşi.
Bineînţeles, aceștia cred că dețin răspunsurile corecte la problemele morale
pentru că şi-au primit răspunsurile de la o voce dintr-un vârtej
şi nu pentru că au făcut o analiză inteligentă a premiselor
şi condiţiilor bunăstării oamenilor şi a animalelor.
De fapt, permanentizarea religiei
ca rol de lentilă prin care majoritatea oamenilor privesc moralitatea
a dus la separarea discuţiilor morale
de întrebările reale referitoare la suferinţa fiinţelor vii.
De asta ne pierdem timpul
vorbind despre căsătoria între persoane de acelaşi sex
şi nu despre genocid sau despre proliferarea nucleară
sau sărăcie sau orice alt aspect cu consecinţe enorme.
Dar demagogii au dreptate într-o privinţă, şi anume:
avem nevoie de o viziune universală asupra valorilor umane.
Ce ne împiedică să avem aşa ceva?
Un lucru de remarcat este faptul că
facem ceva diferit când vorbim despre moralitate,
mai ales dintr-o perspectivă seculară, academică, ştiinţifică.
Când vorbim despre moralitate, respectăm diferenţele de opinie
mai mult decât în orice alt domeniu al vieţii noastre.
Spre exemplu, Dalai Lama se trezeşte în fiecare dimineaţă
meditând la compasiune
El crede că a-ţi ajuta semenii este o componentă integrantă
a fericirii umane.
Pe de altă parte îl avem pe Ted Bundy,
căruia îi făcea o plăcere deosebită să răpească, să violeze
şi să tortureze femei tinere.
S-ar putea spune că cei doi au o crucială diferenţă de opinii
privitoare la cum e mai bine să-ţi petreci timpul.
(Râsete)
Majoritatea intelectualilor occidentali
privesc la o asemenea situaţie
şi spun: „Păi, nu există nimic care să arate că Dalai Lama
procedează corect cu adevărat, demonstrabil corect,
sau că Ted Bundy chiar procedează greşit
astfel ca să se inițieze o dezbatere reală
ce ar putea ţine de domeniul ştiinţei.
Unuia îi place ciocolata, celuilalt vanilia.
Nu există nimic ce unul ar putea spune celuilalt
în aşa fel încât să-l convingă."
Observaţi că de regulă nu permitem aceasta dualitate în ştiinţă.
În stânga îl vedem pe Edward Witten,
expert în teoria corzilor.
Dacă îi întrebi pe cei mai buni fizicieni contemporani
care e cel mai bun fizician contemporan,
jumătate vor spune că acela e Ed Witten.
Cealaltă jumătate vor spune că nu le place întrebarea.
(Râsete)
Aşadar, ce s-ar întâmpla dacă m-aş duce la o conferinţă a fizicienilor
şi aş spune: „Teoria corzilor e o tâmpenie.
Nu pot să rezonez cu ea. Eu personal
aleg să văd microuniversul altfel.
Nu îmi place şi gata.”
(Râsete)
Ei bine, nimic nu s-ar întâmpla pentru că nu sunt un fizician,
nu înţeleg teoria corzilor.
Sunt un Ted Bundy al teoriei corzilor.
(Râsete)
Nu aş vrea să fiu într-un club de teoria corzilor care e dispus să mă accepte ca membru.
Dar tocmai asta e ideea.
Când vine vorba despre fapte,
anumite opinii trebuie ignorate.
Asta implică existenţa unui domeniu de expertiză.
Aşa se întâmplă atunci când cunoştinţele contează.
Cum am reuşit oare să ne convingem
că în sfera moralului nu există expertiza morală,
sau talent moral sau chiar geniu moral?
Cum anume ne-am convins
că fiecare opinie trebuie să conteze?
Cum anume ne-am convins
că fiecare cultură are un punct de vedere aparte
care merită luat în considerare?
Are Talibanul vreo opinie
în ce priveşte fizica
ce merită luată în considerare? Nu.
(Râsete)
Cum de este ignoranţa lor mai puţin strigătoare
în ce priveşte bunăstarea oamenilor?
(Aplauze)
De asta cred eu că are nevoie lumea acum.
E nevoie ca oameni ca noi să recunoască
faptul că există răspunsuri corecte şi greşite
la întrebările despre bunăstarea oamenilor,
şi că moralitatea depinde
de aceste răspunsuri.
Este posibil
ca unii indivizi sau chiar ca unele culturi întregi
să aibă valori greşite.
Ceea ce înseamnă că e posibil ca ei
să aibă credinţe şi aspiraţii care conduc
cu siguranță la suferinţă umană inutilă.
Simplul fapt de-a recunoaşte asta ne va transforma conceptul despre moralitate.
Trăim într-o lume în care
graniţele dintre naţiuni înseamnă din ce în ce mai puţin,
iar într-o zi nu vor mai însemna nimic.
Trăim într-o lume plină de tehnologii distructive,
iar acest rău nu mai poate fi îndreptat;
de acum va fi mai uşor
să distrugem decât să reparăm.
Mi se pare aşadar mai mult decât evident
că nu mai putem
respecta şi tolera
viziunile semnificativ diferite asupra bunăstării umane
mai mult decât respectăm şi tolerăm viziunile semnificativ diferite
referitoare la modul în care se răspândesc bolile
sau la normele de siguranţă pentru construcţii şi avioane.
Pur şi simplu trebuie să cădem de acord
cu privire la întrebările cruciale despre viaţă.
Dar pentru asta, trebuie să recunoaştem că aceste întrebări au răspunsuri.
Vă mulţumesc foarte mult.
(Aplauze)
Chris Anderson: Material combustibil în acest discurs.
Persoane din audiență sau de altundeva în lume
s-ar putea să strige de furie când aud asta,
sau, în fine, unii dintre ei…
Alegerea cuvintelor pare să fie foarte importantă aici.
Când te referi la vălul purtat de femei,
spui femeile îmbrăcate în saci de pânză.
Eu am trăit în lumea musulmană, am vorbit cu multe femei musulmane.
Şi unele dintre ele ar fi zis altceva. Ar fi zis,
„De fapt, asta e o încununare
a specificităţii feminine,
ajută la susținerea ei şi este rezultatul faptului că…” --
-- poate o viziune psihologică sofisticată --
„nu poți avea încredere în poftele bărbatului.”
Vreau să spun, poţi putra o conversaţie
cu o astfel de femeie fără a părea un fel de imperialist cultural?
Sam Harris: Înţeleg, eu am încercat să rezum totul într-o frază
contra contracronometru,
dar problema se pune,
ce înseamnă „de bunăvoie” în contextul
în care bărbaţii au anumite aşteptări
şi cu siguranţă vei fi tratată într-un anume fel
dacă nu te acoperi cu vălul?
Dacă cineva din sala aceasta
ar vrea să poarte un văl
sau o pălărie foarte haioasă sau să se tatueze pe faţă…
Cred că ar trebui să fim liberi să facem de bunăvoie orice vrem,
dar trebuie să fim sinceri în legătură cu
constrângerile la care sunt supuse aceste femei.
Şi deci cred că nu trebuie să ne grăbim
întotdeauna să le credem pe cuvânt,
mai ales când afară sunt 48 de grade
şi ele poartă o burqua lungă până în pământ.
C.A.: Multă lume crede
în acest concept de progres moral.
Dar cum se împacă asta cu teoria ta?
Din câte am înţeles, poţi împăca asta
cu o lume care să nu devină astfel
uni-dimensională, unde toţi trebuie să gândim la fel.
Explică-ne cum,
călătorind în viitor cu 50 de ani,
cu 100 de ani, cum ţi-ai imagina tu lumea,
echilibrând progresul moral
cu bogăţia.
S.H.: Cred că odată ce recunoaştem
că suntem pe calea înţelegerii minţilor noastre
la nivelul creierului, şi deci foarte detaliat,
atunci trebuie să recunoaştem
că o să înţelegem şi toate caracteristicile noastre
pozitive şi negative
până în cel mai mic detaliu.
Aşadar, vom reuşi să înţelegem emoţii sociale pozitive
precum empatia şi compasiunea,
şi vom înţelege şi factorii
care le cauzează, fie ei genetici,
fie că depind de modul cum oamenii îşi vorbesc unul altuia,
fie că depind de un anumit sistem economic.
Pe măsură ce începem să clarificăm asta,
vom cădea în mod inevitabil de acord
în ceea ce priveşte aceste fapte.
Nu totul e după bunul plac al fiecăruia.
N-o să putem spune, să zicem.
că a-mi acoperi fiica cu un văl de la naştere
e la fel de bine ca a o învăţa
să fie încrezătoare şi bine educată
într-o lume în care bărbaţii doresc femei.
Nu e nevoie de o diplomă de performanţă ştiinţifică ca să-ţi dai seama
că a forţa femeile să se acopere e o idee rea.
Dar la un moment dat
vom putea să scanăm creierele tuturor celor implicaţi
şi pur şi simplu să-i interogăm.
Își iubesc oamenii din aceste sisteme
fiicele la fel de mult?
Şi cred că sunt răspunsuri evidente la această întrebare.
C.A.: Şi dacă rezultatele arată că într-adevăr le iubesc,
eşti gata să îţi schimbi viziunea ta intuitivă de acum
faţă de aceste chestiuni?
S.H.: Da, considerând că e evident
că poţi iubi pe cineva
în contextul unui sistem complet delirant.
Se poate spune: „Pentru că ştiam că fiul meu homosexual
avea să ajungă in iad dacă îşi găsea un prieten,
i-am retezat capul. Acesta a fost cel mai mărinimos lucru pe care îl puteam face.”
Dacă pui toate astea cap la cap
da, cred că reiese sentimentul de dragoste.
Însă, din nou, trebuie să ne gândim
la bunăstare într-un context mai larg.
E vorba despre noi toţi,
nu despre un singur om exaltat
care se aruncă în aer în autobuz.
C.A.: Chiar mi-ar plăcea să continuăm conversaţia
ore în şir.
Dar s-a scurs timpul, poate cu altă ocazie. Mulţumim că ai participat la TED.
S.H.: O adevărată onoare. Vă mulţumesc.
(Aplauze)
Aceia din noi care cred în Rai au o oarecare idee despre cum ar trebui să arate.
În mintea mea raiul înseamnă curiozitate satisfăcută.
Mă gândesc la rai ca la un nor foarte confortabil,
unde mă pot întinde pe burtă
cum făceam când mă uitam la TV când eram copil,
și pot privi oriunde și orice doresc —
pot vedea toate filmele pe care am dorit întotdeauna să le văd.
În același fel de transă pe care o simți uneori
în metroul din New York când citești;
e un sentiment foarte reconfortant și liniștitor.
Ei bine, partea amuzantă e că am deja o asemenea viață, cumva.
Pentru că am descoperit —
mi-a luat o vreme să înțeleg asta —
dar când am descoperit, pe la 24 de ani, că mă simțeam mult mai confortabil
cu obiecte decât cu oameni, m-am decis să îmbrățișez această pasiune.
Și îmi trăiesc viața într-un fel de transă.
Mă uit în jurul meu și tot ceea ce văd este începutul unei lungi povești.
Să vă dau un exemplu:
aceasta este expoziția „Capodopere Modeste” de la MoMA în 2004.
Eram în Queens.
Construiam clădirea mare, mare, mare de tot din centru
și eram într-o zonă aproape rurală, mică, mică de tot.
A fost printre cele mai amuzante momente ale carierei mele.
Dar nu numai asta...
Corpul de literă... este Helvetica.
Anul acesta este a 50-a aniversare a acestuia.
Așa că am început să mă gândesc la Max Miedinger și toți acei designeri elvețieni,
care au încercat să depășească Akzidenz Grotesk, și au obținut noul tip de literă:  sans-serif.
Și deja filmul începe să mi se deruleze în minte.
Și vă imaginați, bineînțeles, că expoziția „Capodopere Modeste”
era cam același lucru multiplicat de o sută de ori.
Și sper, apropo, că adevăratul scop al expoziției
va avea același efect asupra dumneavoastră.
Scopul expoziției a fost să determine copiii să se gândească să facă —
știți cum își fac ei temele acasă?
În loc să aibă o tavă cu două boabe de mazăre, speram să se
aventureze în dulapul din bucătărie sau în sacoșa mamei,
și să-și facă colecția de design de calitate exponabilă pe tavă.
Așa că toată lumea sugerează noi „Capodopere Modeste”.
La MoMA, am pus niște caiete special
pentru ca vizitatorii să sugereze propriile „Capodopere Modeste”.
De obicei, când faci așa ceva, primești 80% porn și 20% sugestii adevărate.
Noi, însă, am primit aproape numai sugestii bune.
A intervenit un grad mare de naționalism.
De exemplu, nu știam că spaniolii au inventat mopul —
dar ei erau foarte mândri de asta.
Așa că toți spaniolii au spuns „la frego”, iar italienii au făcut „pizza”.
Și vroiam să vă arăt, deasemenea, că sugestiile din Kentucky au fost destul de bune:
băutura moonshine, detergentul de rufe și unghiile lichide.
Și am continuat cu ideea, și am obținut —
(Râsete)
-- iată, această sugestie din Milan:
separatorul nostru de trafic, pe care-l numim „panettone”, care este pictat —
știți, sunt obiectele acelea din beton folosite prin Milan
pentru a defini benzile în trafic.
Așa că gândiți-vă la unul propriu.
Trimite-ți-le, dacă doriți — sunt întotdeauna binevenite.
O expoziție ca aceasta m-a făcut să înțeleg și mai bine
ce dorisem să fac în ultimii 13 ani, de când am ajuns la MoMA.
Sunt italiancă. În Italia, design-ul este firesc.
Știți că diferite părți ale lumii au talente locale pentru diferite lucruri.
Am fost recent în Argentina și Uruguay,
iar felul standard de construcție a caselor de la țară e un modernism superb
pe care nu-l vezi în altă parte, dar arta contemporană era groaznică.
În Italia — în Milan, în mod special —
Arta contemporană nu prea-și are locul.
Dar design-ul — o, Doamne.
Ce găsiți la magazinașul din colț, fără să mergeți la vreun magazin stil,
este genul de design rafinat care-i face pe toți să creadă
că suntem sofisticați.
Sunt doar lucruri pe care le găsești la magazin.
Iar New York-ul are un alt fel de talent pentru arta contemporană.
Sunt în permanență uluită — copii de 3 ani care știu cine e Richard Serra
și te duc la galerii.
Dar design-ul, dintr-un motiv sau altul, este înțeles greșit ca decorație.
E cu adevărat ciudat .
Mulți oameni, când se gândesc la cuvântul „design” se gândesc la
lucruri exagerate --în cazul de față sunt intenționat exagerate--
decorații, decorații interioare.
Se gândesc la cineva care asortează materialele.
Design-ul poate fi asta, bineînțeles, dar mai poate însemna și asta.
Design-ul poate fi o școală din Ierusalim care încearcă să găsească o modalitate
mai bună de a proiecta măști de gaze pentru oameni.
Pentru că, după cum știți, Israelul distribuie o mască de gaze pe cap de locuitor, inclusiv copii.
Așa că acești designeri încearcă să găsească un mod de a coborî linia gâtului,
astfel încât în loc să fie complet strangulat, un adolescent poate să soarbă o Cola.
Au încercat să proiecteze masca de gaze a bebelușilor în așa fel încât ei
să poată fi ținuți în brațe de părinți — pentru că proximitatea trupească e foarte importantă —
și au gândit un mic cort pentru copii.
Oricât pare de crud sau de inuman, acesta este un exemplu de design grozav.
Și e la mare distanță de mobila extravagantă,
dar totuși e cuprins în același câmp al pasiunii mele.
Și ceea ce-am făcut la MoMA încă de la început este să
valorific puterea Muzeului.
Pentru că e grozav să lucrezi aici — chiar ai putere,
fiindcă oamenii tind să știe despre expozițiile tale, sau chiar să le vadă.
Și asta înseamnă putere fiindcă într-un muzeu de design nu intră așa mulți vizitatori.
Sunt foarte conștientă că 80% din publicul meu e aici să vadă opere de Picasso și Matisse.
Și apoi dau de expoziția mea și îi captez acolo.
Și am încercat să fac ceea ce-au făcut custozii de la MoMA
din departamentul meu încă de la înființarea muzeului în 1929,
și anume să încerc să observ ce se întâmplă în lume
și să încerc să folosesc această autoritate pentru a îmbunătăți lucrurile.
Au fost multe episoade —
De fapt, Eames Demetrius poate că este aici în auditoriu.
Dar în două rânduri, străbunicul sau bunicul său —
sunt puțin confuză în privința relației de rudenie exactă.
Dar Charles Eames inițial și ulterior Charles și Ray Eames
au fost implicați în două competiții.
Prima, din 1940 — despre mobilă organică — și a doua, din 1948,
despre mobilă ieftină pentru soldații care veneau din război
care apoi a inspirat o întreagă linie de mobilă.
Acela era design bun la preț foarte scăzut.
Existau multe programe în arhitectură și design care
direcționau spre un design mai bun pentru o viață mai bună.
Așa că am început în 1995 cu această expoziție numită
„Materiale Mutant în Design-ul Contemporan”.
Era o nouă fază, în opinia mea, în lumea design-ului
în care materialele să poată fi personalizate chiar de designeri.
Și asta m-a pus în legătură cu diverse exemple de design ca de exemplu aerogelurile
din laboratorul Lawrence Livermore din California.
La momentul respectiv produsele începeau să fie aduse pe piața civilă.
Totodată lucrările superbe ale lui Takeshi Ishiguro, care a creat
aceste solnițe pentru sare și piper făcute din aluat de orez.
Așadar, vedeți, diversitatea e destul de mare.
Și apoi, spre exemplu, altă expoziție
denumită „Sfere de lucru” în 2001,
când am rugat diverși designeri să vină cu idei pentru
noile stiluri de lucru care apăruseră în lume în acel moment.
Și vedeți un Ideo aici.
A fost frumos — denumit „Bolți Cerești Personale”.
Ideea era că, dacă aveai o nișă, puteai proiecta un cer deasupra capului
și să ai propriul „Cielo in Una Stanza” — un cer într-o încăpere.
E un faimos cântec italian.
Și alte exemple. Acesta a fost Marti Guixe, despre lucrul pe fugă.
Și Hella Jogerius, favorita mea, despre cum să lucrezi acasă.
Acest lucru îmi permite să vă prezint o idee foarte importantă despre design.
Designerii sunt cei mai mari sintetizatori din lume.
Ce fac ei cel mai bine e o sinteză a nevoilor umane,
a condițiilor curente din economie, materiale, probleme de sustenanță.
Și apoi, la sfârșit, dacă sunt buni, creează
un ansamblu mult mai bun decât suma părților.
Hella Jongerius este o persoană capabilă să facă o sinteză
surprinzătoare
și foarte amuzantă.
Ideea din spatele lucrării sale era că —
știți, la momentul acela toată lumea zicea că trebuie să-ți fragmentezi viața.
În schimb, ea a zis „nu, nu” — munca și relaxarea pot fi concomitente.
Da, o lucrare realmente superbă — cina la TV în 2001.
Au fost multe alte expoziții între timp,
dar nu vreau să pun accent pe expunerile mele.
În schimb, aș vrea să vorbesc despre cât de extraordinari sunt unii designeri.
Am avut întotdeauna o problemă cu cuvântul „maverick” (rebel).
Știți, am ajuns în Statele Unite acum 13 ani, și până în ziua de azi
sunt nevoită să întreb dacă știe cineva ce înseamnă cuvântul.
Așa că în această dimineață l-am căutat în dicționar și acolo spunea
că a existat un domn care nu-și însemna vacile.
Așadar, nu urma exemplul tuturor din jur —
și prin urmare era un „maverick” (rebel).
Știți, desingerii chiar trebuie să fie rebeli.
Pentru că metoda cea mai bună de a face design-ul unui obiect de succes —
și în același timp al unui obiect care ne lipsea înainte —
este să te prefaci fie că n-a existat niciodată
fie că oamenii vor putea să-și modifice comportamentul utilizându-l.
Așadar „Safe” este ultima expoziție pe care am făcut-o la MoMA.
S-a încheiat la începutul anului trecut,
și a adresat design-ul care tratează siguranța și protecția.
E o poveste lungă pentru că a început înainte de 2001, și se numea „Urgență”.
Și apoi, după 11 septembrie, am avut un șoc și am anulat expoziția.
Până când, încet dar sigur, a revenit —
ca un pahar pe jumătate plin, nu pe jumătate gol —
și a devenit despre protecție și siguranță.
Dar varia de la echipamente cum ar fi complete de de-minare a terenului
până la paie de sterilizare a apei.
Deci era destul de variată.
A avut și — știți, eu și Cameron am lucrat puțin împreună.
Unele din elementele pe care le vedeți în site-ul lui au fost în expoziție.
Dar ce e interesant e că nu mai trebuie să vorbim despre design și artă.
Design-ul folosește orice fel de unelte disponibile ca să rezolve o problemă.
Are un simț al economiei — și totodată, al umorului.
Acesta este un proiect frumos al lui Ralph Borland, din Africa de Sud.
Este un costum pentru nesupunere civilă.
Ideea e că dacă participi la o revoltă sau protest
și poliția vine spre tine, tu purtând chestia asta...
E ca o inimă mare, și are un megafon pus peste inimă
ca să amplifice bătăile inimii.
Și poliției i se aduce aminte —
e ca și cum ai pune o floare în fața puștii.
Vă mai puteți imagina un întreg grup de oameni cu același costum
va avea ritmuri cardiace colective din ce în ce mai zgomotoase și va speria poliția.
Știți, designerii uneori nu creează lucruri care au funcționalitate imediată
dar sunt funcționale în înțelegerea problemelor noastre.
Dunne și Raby — Tony Dunne și Fiona Raby —
au creat o serie de obiecte care adresează paranoia și frica noastră.
Ca această mobilă-ascunziș care e făcută din același lemn ca podeaua,
deci dispare complet și te poți ascunde acolo.
Sau, și mai bine, o ciupercă atomică de luat în brațe — care mi-a adus
un articol în Buletinul Savanților Atomici ai Statelor Unite.
Nu cred că se mai întâmplase până atunci la MoMA.
Sau acest scaun Faraday, care se presupune că te protejează de radiații.
Lucrul cel mai interesant din expoziție a fost descoperirea că
adăpostul absolut e sentimentul de identitate —
și sunt mulți designeri care lucrează în acest sens.
Aceasta este Cindy van der Bremen,  designer olandez
care a făcut această serie de capișoane.
Sunt articole sportive pentru femei musulmane care le permite să skieze, să joace tenis —
să facă orice vor — fără să-și dea jos glugile.
Uneori, cercetând astfel de lucruri
te întâlnești cu idei atât de frumoase de design.
Twan Verdonck e foarte tânăr — cred că are 27 de ani — și, lucrând cu
un psiholog, a creat o serie de jucării pentru stimularea
senzorială a copiilor care au handicapuri psihologice.
Sunt foarte frumoase.
Variază de la această jucările pufoasă care te îmbrățisează —
copiilor autiști le place să fie strânși tare în brațe, deci are un arc înăuntru —
până la această păpușă cu oglindă, să se poată vedea copilul în ea
și să-și redobândească sentimentul de identitate.
Design-ul păstrează o perspectiva a întregii lumi,
și o estimează în toate aspectele sale diferite.
Am fost de curând la o conferință despre lux, organizată de Herald Tribune în Istanbul.
Și a fost foarte interesantă, pentru că eu am avut ultimul discurs,
iar înaintea mea fuseseră oameni care vorbiseră efectiv despre lux.
Și nu vroiam să le stric petrecerea, dar în același timp
am simțit că trebuie să readuc discuția la realitate.
Și adevărul este că există foarte multe feluri de lux.
Iar luxul e relativ pentru persoanele care nu au atât de multe.
Vreau să-mi dovedesc punctul de vedere arătându-vă două exemple de
design care vine dintr-un simț al economiei — limite foarte, foarte clare.
Suntem în Cuba, iar aceasta este reciclarea unei jucării de cauciuc într-un claxon de bicicletă.
Aceasta este o pelerină de ploaie făcută din saci de orez.
Sunt chiar frumoase,  dar frumoase pentru că
sunt atât de ingenioase și economice.
Apoi, iată munca a doi frați din Sao Paulo,
Fernando și Humberto Campana, care s-au inspirat din sărăcia și
ingeniozitatea observată în jurul lor pentru a crea mobilă care acum
se vinde pentru sume enorme de bani.
Dar asta e datorită ciudățeniei pieței însăși.
Deci până la urmă desgin-ul ia totul în considerare.
Și partea interesantă este că, pe măsură ce tehnologia avansează,
pe măsură ce devenim din ce în ce mai wireless și nepalpabili,
designerii încearcă să ne facă să participăm direct.
Uneori exagerat.
Aceasta este o serie de articole de mobilă care vor să te antreneze fizic.
Chiar acest scaun, pe care trebuie să-l deschizi ca apoi să te așezi pe el și să-ți rețină
forma imprimată, până la această serie frumoasă de obiecte
care sunt considerate design de Ana Mir din Barcelona.
De la aceste bijuterii făcute cu păr uman, până la aceste suzete de ciocolată
sau la aceste bomboane plasabile între degete pe care jumătatea să le sugă.
(Râsete)
Sunt frumoase, fiindcă într-un fel, reprezintă un moment superb al design-ului.
Acum mulți ani, am auzit un matematician vienez numit Marchetti
explicând cum inovația din industria militară —
prin urmare, una secretă — și inovația în societatea civilă
sunt două funcții sinusoidale care au perioade opuse.
Și e logic.
În momente de război au loc inovații tehnologice masive.
Și în lume trebuia să te descurci fără...
ei bine, în al doilea Război Mondial, trebuia să te descurci fără oțel,
sau fără aluminiu.
Și apoi, când se instaurează pacea, toate aceste tehnologii sunt instantaneu
disponibile pieței civile.
Mulți dintre voi cred că știu că scaunul Potato Chip
de Charles și Ray Eames se încadrează exact intr-o astfel de consecință cronologică.
Fibra de sticlă a fost dintr-o dată disponibilă pentru uz civil.
Acela a fost un moment de răscruce.
Ritmul sinusoidelor s-a schimbat radical,
ca și ritmul vieților noastre în ultimii 25 de ani.
Așa încât nu mai sunt sigură care e lungimea de undă.
Dar cu siguranță e un moment extraordinar pentru design.
Datorită nu numai tehnologiei care avansează — sau tehnicii de calcul
care face eforturile „open-source” posibile și în lumea design-ului —
dar și ideii de sustenabilitate —
care nu reprezintă doar sustenabilitatea privind emisiile de CO2 și poluarea,
ci reprezintă și durabilitatea interrelaționărilor umane —
este o parte componentă importantă a atâtor designeri.
Și de aceea designerii, din ce în ce mai mult, lucrează pe comportamente
nu neapărat pe obiecte.
Mai ales cei mai buni, nu chiar toți.
Vroiam să vă arăt, spre exemplu, munca lui Mathieu Lehanneur,
care e fantastică.
E un alt designer tânăr din Franța care lucrează —
la acest moment lucrează și cu companii farmaceutice —
la noi metode de a antrena pacienții, în special copiii,
pentru a-și lua medicamentele cu continuitate și certitudine.
De exemplu, acesta este un container fantastic pentru medicament anti-astm
care se umflă singur când e momentul să-ți iei doza.
Deci copilul trebuie să facă „puf” pentru a degaja și elibera containerul însuși.
Iar acest medicament poate fi desenat pe piele.
Transferul intradermal îți permite să te implici entuziast
în a-ți lua medicamentul.
Similar, iată lucrarea oamenilor ca Marti Guixe, care încearcă să te implice
într-un fel în care totul trebuie să treacă prin gură.
Deci înveți din greșeli, sau din gust, oral.
Următoarea expoziție la care voi lucra —
și v-am cicălit pe mulți din voi despre asta —
captează relația dintre design și știință.
Nu încerc să găsesc metaforele, ci mai degrabă punctele comune:
parâmele asemănătoare , aspectele înrudite, preocupările similare .
Cred că ne va permite să mergem puțin mai departe în această idee de design
ca instrucție: mai mult ca direcție decât ca prescriere a formei.
Și sper că mulți dintre voi vor răspunde acestei provocări.
Am trimis deja un email multora dintre voi,
despre design și știință, și posibilitatea de a vizualiza scale diferite,
și deci a lucra de fapt la scala celor foarte mici
pentru a crea lucruri foarte mari și semnificative.
Vă mulțumesc!
În cuvântarea sa inaugurală,
Barack Obama a făcut un îndemn tuturor pentru a da tot ce-i mai bun din noi
în încercarea de a scăpa din această criză financiară.
Dar la ce a făcut apel?
El nu a urmat, cu veselie, exemplul predecesorilor săi,
spunându-ne doar să mergem la cumpărături.
Nu ne-a spus nici „Aveți încredere în noi. Aveți încredere în țara voastră.
Investiți, investiți, investiți.”
În schimb, ceea ce ne-a zis a fost să lăsăm deoparte lucrurile infantile.
Și a îndemnat la virtute.
Virtute e un cuvânt de modă veche.
Pare nepotrivit pentru un mediu de ultimă generație ca acesta.
Și apoi, unii dintre voi probabil vă întrebați
ce naiba înseamnă?
Aș vrea să încep cu un exemplu.
Aceasta este fișa postului pentru un om de serviciu dintr-un spital
care se derulează acum pe ecran.
Și toate articolele de acolo nu au nimic ieșit din comun.
Sunt lucrurile la care vă așteptați:
spălatul podelelor, măturarea lor, golirea gunoaielor, reaprovizionarea birourilor.
Poate părea surprinzător câte lucruri sunt acolo,
dar natura lor nu e surprinzătoare.
Lucrul pe care vreau să observați este următorul:
cu toate că aceasta este o listă foarte lungă,
nu există un singur lucru pe ea care să implice și alte ființe umane.
Nici unul.
Munca omului de serviciu poate fi făcută la fel de bine într-o morgă ca și într-un spital.
Și totuși, când psihologii au intervievat oamenii de serviciu din spitale
pentru a înțelege ce cred ei despre slujbele lor,
l-au întâlnit pe Mike,
care le-a povestit cum s-a oprit din spălarea dușumelei
deoarece domnul Jones era afară din patul lui pentru a face puțin exercițiu,
pentru a-și recăpăta puterea, mergând încet înainte și înapoi pe hol.
Iar Charlene le-a povestit cum a ignorat dojana supraveghetorului
și nu a dat cu aspiratorul prin camera de vizitatori
fiindcă erau câțiva membri ai unei familii care erau prezenți acolo toată ziua, în fiecare zi
și care, în acest moment, se întâmpla să ia un pui de somn.
Și apoi, Luke,
care a spălat de două ori podeaua dintr-o cameră a unui tânăr aflat în comă
deoarece tatăl acestuia, care stătea de veghe de șase luni,
nu l-a văzut pe Luke spâlând-o prima dată,
iar tatăl era furios.
Comportamente de genul acesta din partea oamenilor de serviciu, a tehnicienilor, a asistentelor
și, dacă suntem norocoși din când în când, a doctorilor,
nu-i face pe oameni doar să se simtă puțin mai bine,
dar de fapt îmbunătățește calitatea îngrijirii pacienților
și permite spitalelor să funcționeze bine.
Acum, nu toți oamenii de serviciu sunt așa, bineînțeles.
Dar cei care sunt, se gândesc că aceste tipuri de interacțiuni umane
care implică bunătate, grijă și empatie
sunt părți esențiale ale muncii lor.
Și totuși, fișa postului nu conține nici un cuvânt despre alte ființe umane.
Acești oameni de serviciu au dorința morală să facă bine celorlalți oameni.
Și, pe lângă aceasta, au abilitatea morală de a înțelege ce înseamnă „a face bine”.
„Înțelepciunea practică”, ne spune Aristotel,
„este combinația dintre dorința morală și abilitatea morală.”
O persoană înțeleaptă știe când să facă o excepție de la fiecare regulă,
la fel cum și oamenii de serviciu au știut când să-și ignore sarcinile pentru a sluji altor scopuri.
O persoană înțeleaptă știe cum să improvizeze,
la fel cum a făcut Luke când a spălat podeaua din nou.
Problemele din viața reală sunt adesea ambigue și prost definite
iar contextul se schimbă totdeauna.
O persoană înțeleaptă este asemeni unui muzician de jazz —
folosind notele de pe pagină, dar dansând în jurul lor,
inventând combinații care sunt potrivite pentru situația și oamenii din auditoriu.
O persoană înțeleaptă știe cum să folosească aceste abilități morale
în slujba obiectivelor corecte.
Să servească alți oameni, nu să manipuleze alți oameni.
Iar în final, poate cel mai important,
o persoană înțeleaptă este creată, nu născută.
Înțelepciunea depinde de experiență,
și nu de orice experiență.
Ai nevoie de timp pentru a ajunge să-i cunoști pe oamenii pe care-i servești.
Ai nevoie de permisiune pentru a avea voie să improvizezi,
să încerci lucruri noi, ocazional să greșești și să înveți din propriile greșeli.
Și trebuie să fii îndrumat de profesori înțelepți.
Când îi întrebi pe oamenii de serviciu care s-au comportat la fel ca cei pe care i-am descris
cât de greu este să înveți să faci munca lor,
ei spun că este nevoie de foarte multă experiență.
Și nu se referă la faptul că este nevoie de multă experiență pentru a învăța să speli podele și să golești lăzile de gunoi.
Este nevoie de multă experiență pentru a învăța cum să ai grijă de oameni.
La TED, genialitatea este exuberantă.
E înfricoșător.
Vestea bună este că nu trebuie să fii genial pentru a fi înțelept.
Vestea proastă este că fără înțelepciune,
geniul nu este suficient.
Probabil te va băga pe tine și pe alți oameni în necaz ca orice altceva.
(Aplauze)
Acum sper că toți știm asta.
Este într-un fel evident,
și totuși, vreau să vă spun o mică poveste.
Este o poveste despre limonadă.
Un tată și fiul său de 11 ani se uitau la un meci cu Detroit Tigers pe stadion.
Fiul său îi cere niște limonadă
iar tatăl merge la ghișeu pentru a o cumpăra.
Tot ce aveau era Mike's Hard Lemonade,
care conținea 5% alcool.
Tată, fiind un savant, n-a avut nici o idee că Mike's Hard Lemonade conținea alcool.
Așa că i-a adus-o.
Iar copilul a băut-o, iar gardianul a văzut asta,
și a chemat poliția, care a chemat o ambulanță
care s-a grăbit spre stadion și a dus copilul la spital.
Camera de urgență a constatat că copilul nu avea nici un pic de alcool în sânge.
Și erau gata să-i dea drumul copilului.
Dar nu așa de repede.
Agenția de Protecție a Copilului din Wayne County a spus nu.
Iar copilul a fost trimis la un cămin pentru trei zile.
În acest moment, copilul se poate întoarce acasă?
Ei bine, un judecător a spus da, dar numai dacă tatăl părăsește casa și se cazează la un motel.
După două săptămâni, sunt fericit să raportez,
familia a fost reunită.
Dar asistenții sociali și cadrele din ambulanță
și judecătorul, toți au spus același lucru:
„Nu ne place, dar trebuie să urmăm procedurile”.
Cum de se întâmplă astfel de lucruri?
Scott Simon, care a povestit asta la NPR,
a spus, „Regulile și procedurile pot fi stupide,
dar te scutesc de gândire”.
Și, să fim cinstiți, regulile sunt adesea impuse
deoarece oficialii precedenți au fost indulgenți
și au dat drumul copilului să se întoarcă într-o casă unde se abuza de el.
Destul de corect.
Când lucrurile o iau razna, cum se întâmplă de obicei,
apelăm la două unelte pentru a încerca să le reparăm.
O unealtă la care apelăm o reprezintă regulile.
Mai bune, mai multe.
A doua unealtă la care apelăm o reprezintă stimulentele.
Mai bune, mai multe.
Ce altceva ar mai fi, până la urmă?
Cu siguranță observăm acestea drept răspuns la curenta criza financiară.
Reglementează, reglementează, reglementează.
Repară stimulentele, repară stimulentele, repară stimulentele…
Adevărul este că nici regulile, nici stimulentele
nu sunt suficiente.
Cum ai putea scrie o regulă pentru a face oamenii de serviciu să facă ce-au făcut?
Și i-ai plăti în plus pentru a fi empatici?
Este, evident, absurd.
Pe măsură ce apelăm din ce în ce mai mult la reguli,
regulile și stimulentele pot face lucrurile mai bune pe termen scurt,
dar creează o spirală descendentă
care le face mai rele pe termen lung.
Abilitatea morală este știrbită de o dependență prea mare de reguli
care ne lipsesc de oportunitatea
de a improviza și de a învăța din improvizațiile noastre.
Și dorința morală este subminată
de apelul continuu la stimulente
care ne distrug dorința de a face ceea ce e corect.
Și fără a avea intenția,
apelând la reguli și stimulente,
intrăm în luptă cu înțelepciunea.
Vreau să vă dau numai câteva exemple,
întâi de reguli și apoi de războiul cu abilitatea morală.
Povestea cu limonada este una.
A doua, cu siguranță mai familiară dumneavoastră,
este natura educației Americane moderne:
un curriculum rigid, scriptat.
Iată un exemplu din grădinițele din Chicago.
Lectură și savurarea literaturii
și cuvintelor care încep cu 'B'.
Baia: Adună elevii pe un covor
și avertizează-i despre pericolele apei fierbinți.
Spune 75 de elemente din acest scenariu pentru a preda o carte de 25 de pagini.
Peste tot în Chicago, în fiecare clasă de grădiniță din oraș,
fiecare educator spune aceleași cuvinte în același fel în aceeași zi.
Știm de ce există aceste scenarii.
Nu avem încredere suficientă în judecata profesorilor
pentru a le permite libertatea de expresie.
Scenarii de genul ăsta sunt polițe de asigurare împotriva dezastrelor.
Și previn dezastrele.
Dar ceea ce asigură în locul lor este mediocritatea.
(Aplauze)
Nu mă înțelegeți greșit. Avem nevoie de reguli!
Muzicienii de jazz au nevoie de câteva note —
cei mai mulți dintre ei au nevoie de câteva note pe pagină.
Avem nevoie de mai multe reguli pentru bancheri, Dumnezeu știe.
Dar prea multe reguli împiedică muzicienii de jazz desăvârșiți
să improvizeze.
Și drept rezultat, își pierd darurile,
sau mai rău, chiar încetează să mai cânte.
Acum, ce ne facem cu stimulentele?
Par mai ingenioase.
Dacă tu ai un motiv pentru a face ceva
și eu îți dau un al doilea motiv pentru a face același lucru
pare logic că două motive sunt mai bune decât unul
și cel mai probabil îl vei face.
Corect?
Ei bine, nu întotdeauna.
Câteodată două motive pentru a face același lucru par să concureze unul cu altul
în loc să se completeze
și fac oamenii mai puțin probabil să-l facă.
Vă voi da un singur exemplu deoarece timpul este scurt.
În Elveția, acum 15 ani
încercau să decidă unde să localizeze gropile pentru deșeurile nucleare.
Urma să aibă loc un referendum național.
Câțiva psihologi au umblat și au chestionat cetățeni care erau foarte bine informați.
Au întrebat: „Sunteți de acord să aveți gropi cu deșeuri nucleare în comunitatea voastră?”
Uimitor, 50 de procente dintre cetățeni au spus da.
Știau că este periculos.
S-au gândit că le va reduce valoarea proprietăților.
Dar trebuiau să ajungă undeva
și aveau responsabilități ca cetățeni.
Psihologii au întrebat alți oameni o întrebare puțin diferită.
Au spus, „Dacă vă plătim salariul pentru șase săptămâni în fiecare an
ați fi de acord să aveți gropi cu deșeuri nucleare în comunitatea voastră?”
Două motive. Este responsabilitatea mea și sunt și plătit.
În loc de 50 de procente care să spună da,
25 de procente au spus da.
Ceea ce s-a întâmplat a fost că
atunci când s-a introdus acest stimulent material, ne determină
ca în loc să întrebăm: „Care este responsabilitatea mea?”
tot ce întrebăm este: „Ce servește intereselor mele?”
Când stimulentele materiale nu funcționează,
când șefii ignoră sănătatea pe termen lung a companiilor lor
pentru a urmări câștiguri pe termen scurt care conduc la bonusuri masive
răspunsul e întotdeauna același.
Găsește stimulente mai inteligente!
Adevărul este că nu există nici un fel de stimulente pe care le poți inventa
care vor fi suficient de inteligente.
Orice sistem de stimulente poate fi subminat din rea voință.
Avem nevoie de stimulente. Oamenii trebuie să-și câștige existența.
Dar dependența excesivă de stimulente
demoralizează activitatea profesională
în două sensuri ale acelui cuvânt.
Provoacă oamenii care se angajează în acea activitate să-și piardă moralul
și provoacă activitatea în sine să-și piardă moralitatea.
Barack Obama a spus, înainte de a fi inaugurat,
„Nu trebuie să întrebăm doar dacă 'Este profitabil?' dar 'Este corect?'”
Și când profesiile sunt demoralizate
fiecare profesionist devine dependent de stimulente
și nu se mai întreabă „Este corect?”
Vedem asta în medicină.
(„Cu toate că nu e nimic serios, să-l ținem sub observație pentru a fi siguri că nu ne dă în judecată.”)
Și cu siguranță vedem asta în lumea afacerilor.
(„Pentru a rămâne competitivi în piața de azi, mi-e teamă că vom fi nevoiți să te înlocuim cu un nemernic.”)
(„Mi-am vândut sufletul pentru o zecime din cât valorează drăciile acum.”)
Este evident că nu ăsta este modul în care oamenii vor să muncească.
Deci ce putem face?
Câteva surse de speranță:
Ar trebui să încercăm să re-moralizăm munca.
O modalitate de a NU face asta: predarea mai multor cursuri de etică.
(Aplauze)
Nu există un mod mai bun de a arăta oamenilor că NU ești serios
decât să învelești tot ce ai de zis despre etică
într-un mic pachet și o fundă și a-l marginaliza drept „curs de etică”.
Ce-i de făcut însă?
Unu: Comemorarea exemplarelor morale.
Recunoaște, când te duci la școala de drept,
că o voce mică îți șoptește în ureche
despre Atticus Finch.
Nici un copil de zece ani nu se duce la școala de drept pentru a face fuzionări și achiziții.
Oamenii sunt inspirați de eroii morali.
Dar învățăm că, prin sofisticare
vine înțelegerea că nu poți recunoaște că ai eroi morali.
Ei bine, recunoaște-i.
Fii mândru că-i ai.
Sărbătorește-i.
Și cere ca oamenii care te învață să-i recunoască și să-i sărbătorească și ei.
Ăsta e un lucru pe care-l putem face.
Nu știu câți dintre voi își amintesc asta:
un alt erou moral, acum cincisprezece ani, Aaron Feuerstein,
care era șeful Fabricilor Malden din Massachussetts —
ei au făcut Polartec —
Fabrica a ars.
3.000 de angajați. I-a păstrat pe toți pe ștatul de plată.
De ce? Pentru că ar fi fost un dezastru pentru ei
și pentru comunitate dacă i-ar fi disponibilizat.
„Poate, pe hârtie, compania noastră valorează mai puțin pentru Wall Street,
dar pot să vă spun că valorează mai mult. Suntem bine.”
Chiar la acest TED am auzit prelegeri de la câțiva eroi morali.
Doi m-au inspirat foarte tare.
Unul a fost Ray Anderson, care a transformat —
(Aplauze)
— a transformat, știți voi, o parte a imperiului rău
într-o afacere 100% ecologică – sau aproape 100%.
De ce? Pentru că era lucrul corect de făcut.
Și ca un bonus pe care l-a descoperit
este că, de fapt va face și mai mulți bani.
Angajații lui sunt inspirați de efort.
De ce? Deoarece sunt fericiți că fac ceva care e corect moral.
Ieri l-am auzit pe Willie Smits vorbind despre re-împădurirea din Indonezia.
(Aplauze)
Din multe privințe ăsta este exemplul perfect.
Deoarece a fost nevoie de voința de a face lucrul corect.
Numai Dumnezeu știe că a fost nevoie de o competență tehnică uriașă.
Sunt speriat de cât de multe cunoștințe trebuiau să aibă el și asociații săi
pentru a putea plănui asta.
Dar cel mai important pentru a face asta să funcționeze —
și a subliniat asta —
a fost cunoașterea oamenilor din comunitate.
Dacă oamenii cu care lucrezi nu te susțin
asta va eșua.
Și nu există o formulă pentru a vă spune cum să faceți oamenii să vă susțină
deoarece oameni diferiți din comunități diferite
își organizează viața în moduri diferite.
Există foarte multe lucruri, aici la TED, sau în alte locuri, care merită sărbătorite.
Și nu trebuie să fii un mega-erou.
Există eroi normali.
Eroi normali ca oamenii de serviciu, care merită sărbătoriți și ei.
Ca specialiști, fiecare dintre noi ar trebui să se străduiască
să fie măcar normali, dacă nu eroi extraordinari.
Ca șefi ai organizațiilor,
ar trebui să ne străduim să creăm medii
care încurajează și cultivă atât competența morală cât și dorința morală.
Chiar și cei mai înțelepți și mai binevoitori oameni
vor renunța dacă trebuie să înoate împotriva curentului
în organizațiile în care muncesc.
Dacă administrați o organizație, ar trebui să fiți siguri
că nici o slujbă — nici o slujbă —
nu are fișe de post asemănătoare cu fișele de post ale oamenilor de serviciu.
Deoarece adevărul este că
orice muncă pe care o faceți și care include interacțiunea cu alte persoane
este muncă morală.
Și orice muncă morală depinde de bun simț.
Și, poate cel mai important,
ca dascăli, ar trebui să ne străduim să fim niște eroi adevărați,
modele morale pentru oamenii pe care-i îndrumăm.
Și sunt câteva lucruri pe care trebuie să ni le reamintim ca dascăli.
Unul este că predăm totdeauna.
Cineva se uită la noi totdeauna.
Camera este totdeauna pornită.
Bill Gates a vorbit de importanța educației
și, în particular, modelul pe care KIPP îl alimenta.
„Cunoașterea este putere”.
Și a vorbit despre o mulțime de lucruri minunate
pe care KIPP le face
pentru a lua copiii dintre orașe și pentru a-i îndrepta în direcția facultății.
Vreau să mă concentrez asupra unui lucru particular pe care KIPP îl face
pe care Bill nu l-a menționat.
Și anume că au ajuns la concluzia
că cel mai important lucru pe care copiii trebuie să-l învețe
este caracterul.
Trebuie să învețe să se respecte pe ei.
Trebuie să învețe să-și respecte colegii de școală.
Trebuie să învețe să-și respecte profesorii.
Și, cel mai important, trebuie să învețe să respecte învățătura.
Ăsta este principalul obiectiv.
Dacă faci asta, restul este în principiu un drum ușor, la vale.
Și profesorii: modul cum predați aceste lucruri copiilor
este să aveți profesorii și celelalte cadre să le întruchipeze în fiecare minut al fiecărei zile.
Obama a făcut apel la virtute.
Și cred că a avut dreptate.
Și virtutea de care cred că avem nevoie cel mai mult este înțelepciunea practică,
deoarece ea este cea care permite altor virtuți — sinceritate, bunătate, curaj și altele —
să fie afișate la timpul potrivit și în modul corect.
A apelat de asemenea și la speranță.
Corect din nou.
Cred că există motiv pentru speranță.
Cred că oamenii vor să fie lăsați să fie virtuoși.
În multe feluri, despre asta este TED.
Dorința de a face lucrul corect
în modul corect
pentru motivele corecte.
Acest tip de înțelepciune este la îndemâna fiecăruia dintre noi
dacă începem să fim atenți.
Să fim atenți la ce facem,
cum facem,
și, probabil cel mai important,
la structura organizațiilor în care lucrăm,
pentru a fi siguri că ne permite nouă și altor oameni să dezvoltăm înțelepciune
mai degrabă decât a o suprima.
Mulțumesc mult.
Mulțumesc.
(Aplauze)
Chris Anderson: Trebuie să ieși și să stai aici pentru o secundă.
Barry Schwartz: Mulțumesc mult.
(Aplauze)
Discursul meu se numește "Păsări împăturite și telescoape spațiale".
Și ați crede că acestea nu ar trebui să aibe nimic de a face unul cu altul,
dar sper că pe la sfârșitul acestor 18 minute,
veți vedea o cât de mică relație.
Se leagă de origami. Deci permiteți-mi să încep.
Ce este origami?
Majoritatea oamenilor cred că știu ce este origami. Este asta:
păsări care dau din aripi, jucării, vestitoare de noroc din hârtie, lucruri din acelea.
Și asta este ceea ce era origami înainte.
Dar a devenit altceva.
A devenit o formă de artă, o formă de sculptură.
Tema comună — care o face origami —
este împăturirea, este modul în care creăm forma.
Știți, este foarte veche. Aceasta este un desen din 1797.
Arată aceste femei jucându-se cu aceste jucării.
Dacă vă uitați de aproape, este această formă, numită cocorul.
Fiecare copil japonez
învață cum se împăturește acel cocor.
Deci această artă era prezentă de sute de ani,
și ați crede că ceva
care era prezent de atât de mult timp — așa restrictiv, doar pliere  —
tot ce se putea face, s-a făcut deja cu mult timp în urmă.
Și poate chiar așa stăteau lucrurile.
Dar în secolul 20,
un japonez numit Yoshizawa a venit,
și a creat zeci de mii de modele noi.
Dar și mai important, el a creat un limbaj —
un mod prin care putem comunica,
un cod de puncte, liniuțe și săgeți.
Întorcându-mă la discursul lui Susan Blackmore,
noi avem acum un mijloc de a transmite informația
cu ereditate și selecție,
și știm unde duce asta.
Și unde a dus în origami
sunt lucruri ca acesta.
Aceasta este o figură origami:
o singura coală, fără tăieturi, doar împăturiri, sute de îndoituri.
Aceasta este tot origami,
și arată unde am ajuns în lumea modernă.
Naturalism. Detaliu.
Puteți obține coarne, coarne în formă de lopeți --
chiar și, dacă vă uitați de aproape, copite despicate.
Și asta ridică o întrebare: ce s-a schimbat?
Și ceea ce s-a schimbat este ceva
ce nu v-ați fi așteptat într-o artă,
și anume: matematica.
Adică oamenii au aplicat principii matematice
artei,
pentru a descoperi legile de bază.
Și asta conduce la o unealtă foarte puternică.
Secretul productivității în așa de multe domenii --
și în origami —
este să lași oamenii morți să lucreze pentru tine.
(râsete)
Fiindcă ceea ce poți face este
să iei problema ta
și s-o transformi într-o problemă pe care altcineva a rezolvat-o deja,
și să folosești soluția lor.
Și vreau să vă spun cum am făcut asta în origami.
Origami se învârte în jurul modelelor de îndoituri.
Modelul de îndoituri arătat aici este schema de bază
pentru o figură origami.
Și nu le poți desena la întâmplare.
Ele trebuie să respecte patru legi simple.
Și ele sunt foarte simple, ușor de înțeles.
Prima lege este colorabilitatea duală. Puteți colora orice model de îndoituri
cu doar două culori fără ca
aceeași culoare să se alăture.
Direcția îndoiturilor în orice muchie —
numărul îndoiturilor în sus, numărul îndoiturilor în jos —
întotdeauna diferă prin 2. Două mai multe sau două mai puține.
Nimic altceva.
Dacă vă uitați la unghiurile din jurul vârfului,
găsiți că dacă numerotați unghiurile circular,
toate unghiurile pare adunate duc la o line dreaptă (180°).
Toate unghiurile impare adunate duc la o linie dreaptă (180°).
Și dacă vă uitați cum se așează straturile,
veți găsi că indiferent cum așezați indoiturile și colile,
o coală nu poate niciodată
penetra o îndoitură.
Deci acestea sunt cele patru legi simple. Asta este tot ce ai nevoie în origami.
Totul în origami vine din asta.
Și v-ați gîndi, "Pot patru legi simple
să ducă la o asemenea complexitate?"
Dar într-adevăr, legile mecanicii cuantice
pot fi scrise pe un șervețel,
și totuși ele guvernează toată chimia,
toată viața, toată istoria.
Dacă respectăm aceste legi,
putem face lucruri surprinzătoare.
Deci în origami, pentru a respecta aceste legi,
putem lua modele simple —
ca acest model de împăturiri repetate, numit textură --
care nu înseamnă nimic scos din context.
Dar dacă urmăm legile origami-ului,
putem pune aceste modele într-o altă împăturire
care în sine poate fi ceva foarte, foarte simplu,
dar cînd îl asamblăm,
obținem ceva puțin diferit.
Acest pește, cu 400 de solzi —
din nou, este un singur pătrat, doar împăturiri.
Și dacă nu vreți să împăturiți 400 de solzi
puteți să vă retrageți și puteți face doar câteva lucruri,
și adăugați carapace la spatele unei țestoase, sau degete.
Sau puteți crește rapid, ajungând la 50 de stele
pe un steag, cu 13 dungi.
Și dacă vreți să fiți într-adevăr nebuni,
1000 de solzi pe un șarpe cu clopoței.
Și acest tip este expus la parter,
deci aruncați o privire dacă aveți ocazia.
Cele mai puternice unelte în origami
sunt legate de modul cum obținem părțile creaturilor.
Și pot pune asta în această ecuație simplă.
Luăm o idee,
o combinăm cu un pătrat, și obținem o figură origami.
(râsete)
Ceea ce contează este ce înțelegem prin acele simboluri.
Și ați putea spune „Poți fi chiar așa de specific?
Adică... o rădașcă — are două puncte pentru fălci,
are antene. Poți să fii așa de precis în detalii?”
Ei da, chiar poți într-adevăr să fii.
Deci cum facem asta? Ei bine, o spargem
în câțiva pași mai mici.
Deci să extindem aceea ecuație.
Pornesc cu ideea mea. O abstractizez.
Care este cea mai abstractă formă? Este o figură din bețigașe.
Și din aceea figură de bețigașe, cumva trebuie să ajung la o formă împăturită
care are câte o parte pentru fiecare bucățică din subiect.
O îndoitură pentru fiecare picior.
Și odată ce avem forma împăturită, pe care o numim bază,
putem face picioarele mai subțiri, le putem îndoi,
le putem transforma în forma finală.
Acum primul pas: foarte ușor.
Luați o idee, desenați o figură de bețigașe.
Ultimul pas nu este așa de greu, dar acel pas de mijloc —
trecerea de la descrirea abstractă la forma împăturită —
acela este greu.
Acela este locul unde ideile matematice
ne pot ajuta.
Și am să vă arăt tuturor cum să faceți asta,
astfel încât să puteți pleca de aici și să puteți împături ceva.
Vom începe cu ceva simplu.
Această figură are o mulțime de îndoituri în ea.
Vom învăța cum să facem o singură îndoitură.
Cum ați face o singură îndoitură?
Luați un pătrat. Îl îndoiți în două, îl îndoiți în două, repetați procesul,
până devine lung și îngust,
și vom spune la sfârșit că asta este o stinghie.
O pot folosi pentru un picior, un braț, orice asemănător.
Ce hârtie a intrat în acea îndoitură?
Păi, dacă o despăturim și ne întoarcem la modelul de îndoituri,
vom vedea colțul din dreapta sus al acelei forme
este hârtia care a intrat în acea stinghie.
Deci aceea este stinghia, și tot restul hârtiei a rămas nefolosită.
O pot folosi pentru altceva.
Ei bine, mai sunt și alte moduri de a face o stinghie.
M
Dacă fac stinghiile mai înguste, pot folosi un pic mai puțină hârtie.
Dacă fac stinghiile cât de înguste pot,
ajung la limita cantității minime de hârtie necesară.
Și puteți vedea: este necesar un sfert de cerc de hârtie pentru a face o stinghie.
Sunt și alte căi de a face stinghii.
Dacă pun stinghia pe margine, ea folosește o jumătate de cerc de hârtie.
Și dacă fac stinghia din mijloc, ea folosește un cerc complet.
Deci nu contează cum fac stinghia,
ea va necesita o parte
dintr-o zonă circulară de hârtie.
Așa că acum suntem gata pentru a trece la o scară mai mare.
Ce ar fi dacă vreau să fac ceva care are o mulțime de stinghii?
De ce am nevoie? Am nevoie de o mulțime de cercuri.
Și în anii '90,
artiștii origami au descoperit aceste principii
și au realizat că putem face figuri oricât de complicate
doar prin împachetarea cercurilor.
Și aici este unde încep să ne ajute oamenii morți.
Fiindcă o mulțime de oameni au studiat
problema împachetării cercurilor.
Mă pot baza pe aceea vastă istorie de matematicieni și artiști
privind la împachetări de discuri și aranjamente.
Și pot folosi acele modele acum pentru a crea figuri origami.
Așa că am descoperit aceste reguli în care împachetând cercuri,
decorați modelul de cercuri cu linii
în conformitate cu și mai multe reguli. Aceasta vă dă îndoiturile.
Acele stinghii se împăturesc într-o bază. Formați baza.
Obțineți o formă împăturită — în acest caz, un gândac.
Și este așa de simplu.
(râsete)
Este așa de simplu că și un calculator o poate face.
Și spuneți, „Ei bine, știți... cât de simplu poate fi?”
Dar în calculatoare trebuie să fii în stare să descrii lucrurile
în termeni foarte simpli, și cu acest lucru am putut.
Deci am scris un program de calculator cu o grămadă de ani în urmă
numit TreeMaker, și îl puteți descărca de pe website-ul meu.
Este gratuit. Rulează pe toate platformele majore — chiar și pe Windows.
(râsete)
Și desenați doar o figură de bețigașe,
și programul va calcula modelul de îndoituri.
Face împachetarea cercurilor, calculează modelul de îndoituri,
și dacă folosiți aceea figură de bețigașe pe care tocmai v-am arătat-o,
despre care ați putea spune — este un cerb, are coarne în formă de lopeți —
veți obține acest model de îndoituri.
Și dacă luați acest model de îndoituri, împăturiți de-a lungul liniilor punctate,
veți obține o bază pe care o puteți forma
într-un cerb,
cu modelul de îndoituri exact cum ați dorit.
Și dacă doriți un cerb diferit,
nu unul cu coada albă,
schimbați împachetarea,
și puteți face un elan (european).
Sau puteți face un alt elan (american).
Sau într-adevăr, orice fel de cerb.
Aceste tehnici au revoluționat această artă.
Am descoperit că putem face insecte,
păianjeni, care sunt pe aproape —
ființe cu picioare, ființe cu picioare și aripi,
ființe cu picioare și antene.
Și dacă împăturirea unei singure călugărițe dintr-un singur pătrat netăiat
nu a fost suficient de interesantă,
atunci puteți face două călugărițe
dintr-un singur pătrat netăiat.
Ea îl mănîncă pe el.
Numesc asta „Gustarea”.
Și puteți face mai mult decât insecte.
Iată: puteți adăuga detalii —
degete și gheare. Un urs grizzly are gheare.
Această broască de copac are degete.
De fapt, o mulțime de oameni în origami pun degete în modelele lor.
Degetele au devenit un „meme” origami (idee copiată prin acțiune).
Fiindcă toată lumea o face.
Poți face subiecte multiple.
Ca această pereche de instrumentiști.
Chitaristul dintr-un singur pătrat,
basistul dintr-un singur pătrat.
Și dacă spuneți, „Păi, dar chitara, basul —
nu sunt foarte interesante.
Fă un instrument puțin mai complicat.”
Ei bine, atunci poți face o orgă.
(râsete)
Și ceea ce a permis asta este crearea
de origami la comandă.
Deci acum oamenii pot spune: vreau exact asta și asta și asta,
iar tu te duci și o împăturești.
Și cîteodată creezi artă înaltă,
iar cîteodată îți plătești facturile făcând muncă comercială.
Dar vreau să vă arăt niște exemple.
Tot ce veți vedea aici,
cu excepția mașinii, este origami.
(video)
(aplauze)
Doar ca să vă arăt, acesta chiar a fost hârtie împăturită.
Calculatoarele au făcut lucrurile să se miște,
dar acestea toate au fost obiecte reale împăturite pe care noi le-am făcut.
Și putem utiliza asta nu numai pentru efecte vizuale,
ci s-a dovedit că este util și în viața reală.
Surprinzător, origami,
și structurile pe care le-am dezvoltat în origami,
au aplicații în medicină, în știință,
în spațiu, în corpul uman, electronica de consum și altele.
Și vreau să vă arăt niște exemple.
Unul din primele a fost acest model:
acest model pliabil,
studiat de Koryo Miura, un inginer japonez.
El a studiat un model împăturit, și a înțeles
că acesta se poate plia într-un pachet extrem de compact
care avea o structură de deschidere și închidere foarte simplă.
Și l-a folosit pentru a proiecta această arie de celule solare.
Este o imagine artistică, dar a zburat într-un telescop japonez
în 1995.
Acum, de fapt este puțin origami
și în telescopul spațial James Webb, dar este foarte simplu.
Telescopul — mergând în spațiu,
se despăturește în două locuri.
Este împăturit în treimi. Este un model foarte simplu —
nici măcar nu ați numi asta origami.
Ei sigur nu au trebuit să vorbească cu artiști origami.
Dar dacă vreți să mergeți mai sus cu ceva mai mare,
atunci poate aveți nevoie de origami.
Inginerii de la Laboratorul Național Lawrence Livermore
au avut o idee pentru un telescop mult mai mare.
L-au numit „Ocularul”.
Proiectul cerea orbită geosincronă,
la 42000 km înălțime,
lentile cu diametru de 100 metri.
Deci imaginați-vă o lentilă de dimensiunea unui teren de fotbal.
Erau două grupuri de oameni care erau interesați de asta:
oamenii de știință care studiază planetele, care vroiau să privească în sus,
și apoi alți oameni care vroiau să privească în jos.
Indiferent dacă privești în sus sau în jos,
cum îl trimiți sus în spațiu? Trebuie să-l trimiți într-o rachetă.
Iar rachetele sunt mici. Deci trebuie să-l faci mai mic.
Cum faci o coală mare de sticlă mai mică?
Păi, cam singura cale este să o împăturești cumva.
Deci trebuie să faci ceva de genul ăsta —
acesta a fost un model mic.
Pentru lentile, împarți panourile, adaugi îmbinări.
Dar acest model nu va funcționa
pentru a reduce ceva de 100 metri pînă la câțiva metri.
Așa că inginerii de la Livermore,
dorind să utilizeze munca oamenilor morți,
sau poate a unor origamiști în viață, au spus:
„Să vedem dacă altcineva face astfel de lucruri.”
Așa că s-au orientat în comunitatea origami,
și așa am început să lucrez cu ei.
Am dezvoltat împreună un model
care poate crește până la dimensiuni oricât de mari,
dar care permite oricărui disc sau inel plat să se împăturească
într-un cilindru compact și foarte simplu.
Și ei au adoptat acesta pentru prima lor generație,
care nu a avut 100 de metri — a fost unul de cinci metri.
Dar acesta este un telescop de cinci metri —
are distanța focală cam de 400 metri.
Și funcționează perfect pe domeniul lui de test,
și într-adevăr se împăturește într-un pachet mic și ordonat.
Acum, mai este un alt origami în spațiu.
Agenția Japoneză de Explorarea Spațiului a lansat o velă solară,
și puteți vedea aici că vela se despăturește,
și încă puteți vedea liniile de îndoire.
Problema care a fost rezolvată aici este
ceva care trebuie să fie mare și ca o coală la destinație,
dar trebuie să fie mică pentru călătorie.
Iar acest lucru funcționează dacă te duci în spațiu,
sau dacă te duci... într-un corp uman.
Acest exemplu este pentru cazul din urmă.
Acesta este un stent cardiac dezvoltat de Zhong You
la Universitatea Oxford.
El ține deschis o arteră blocată când ajunge la destinație,
dar trebuie să fie mult mai mic pentru călătoria până acolo,
prin vasele sanguine ale dumneavoastră.
Și acest stent se împăturește folosind un model origami,
bazat pe un model numit baza bombei cu apă.
Proiectanții de airbag-uri au și ei problema
împachetării obiectelor plate
într-un spațiu mic.
Și ei vor să facă proiectul prin simulare.
Deci au nevoie să gândească cum să aplatizeze
un airbag în calculator.
Algoritmii pe care i-am dezvoltat
pentru a face insecte
s-au dovedit sa fie soluția pentru airbag-uri
pentru a-și face simulările.
Așa că pot face o simulare ca aceasta.
Acelea sunt îndoiturile origami care se formează,
și acum puteți să vedeți airbag-ul umflându-se
și să aflați dacă funcționează.
Și acest lucru conduce
la o idee foarte interesantă.
Știți de unde au venit aceste lucruri?
Păi, stentul cardiac
a venit de la acea mică cutie gonflabilă
pe care poate ați studiat-o la școala generală.
Este același model, numit „baza bombei cu apă”.
Algoritmul de aplatizare al airbag-ului
a venit din toate dezvoltările
împachetării de cercuri și teoriilor matematice
care au fost gândite, de fapt,
doar pentru a crea insecte — lucruri cu picioare.
Chestia este că asta se întîmplă des
în matematică și știință.
Când implici matematica, problemele pe care le rezolvi
doar pentru valoare estetică,
sau pentru a crea ceva frumos,
se întorc și se dovedesc
a avea o aplicație în lumea reală.
Și așa ciudat și surprinzător cum poate suna,
origami poate chiar va salva o viață într-o zi.
Mulțumesc.
(aplauze)
