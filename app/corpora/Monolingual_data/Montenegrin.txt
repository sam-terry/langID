Odakle si?
Ovo je tako jednostavno pitanje,
ali danas, naravno, jednostavna pitanja
uvijek donose složene odgovore.
Ljudi me uvijek pitaju odakle sam,
očekujući da kažem da sam iz Indije,
i sasvim su u pravu, budući da 100 posto
moje krvi i porijekla uistinu potiče iz Indije.
Međutim, tamo nijesam proveo
nijedan dan svog života.
Ne znam nijednu riječ
od 22000 i više indijskih dijalekata.
Tako da mislim da baš i nemam pravo
da sebe nazivam Indijcem.
Ako „Odakle si?“
znači „Gdje si rođen, odgojen i obrazovan?“,
onda sam sasvim iz one simpatične državice
zvane Engleska,
s tim što sam Englesku
napustio čim sam završio
osnovne studije.
Sve vrijeme dok sam odrastao,
bio sam jedino dijete na svim časovima
koje nije izgledalo kao klasični engleski heroji
iz naših udžbenika.
Ako „Odakle si?“
znači „Gdje plaćaš porez?
Gdje ideš kod doktora i zubara?“,
onda sam itekako iz Sjedinjenih Američkih Država,
i to već 48 godina,
od ranog djetinjstva.
Samo što sam dugo godina
morao sa sobom da nosim
jednu smiješnu, rozu karticu
sa zelenim linijama preko svog lica
koja me je identifikovala
kao stranog državljanina.
I osjećam se sve više kao
vanzemaljac, što duže tamo živim.
(Smijeh)
I ako „Odakle si?“
znači „Koje mjesto ti je najbliže srcu
i gdje pokušavaš da provedeš
najviše vremena?“
onda sam Japanac,
zato što sam u posljednjih 25 godina
pokušavao da provedem
što više vremena u Japanu.
Samo što sam svih tih godina
tamo bio na turističkoj vizi,
i prilično sam siguran da me mnogi Japanci
ne bi smatrali jednim od njih.
Sve ovo govorim da bih naglasio
koliko je moje nasljeđe
zastarjelo i jednostavno,
zato što kad odem u
Hong Kong, Sidnej ili Vankuver,
većina omladine koju upoznam
su mnogo više međunarodni
i multikulturalni nego ja.
Oni imaju jedan dom vezan za njihove roditelje,
a jedan vezan za njihove partnere.
Njihov treći dom je možda vezan za ono mjesto
gdje su u tom određenom trenutku,
a četvrti je vezan za ono mjesto
gdje sanjaju da su,
i pored tih imaju još mnogo domova.
Oni će provesti čitav život uzimajući djeliće
iz različitih mjesta
i od njih će napraviti vitraž.
Za njih je dom uvijek pod konstrukcijom,
i oni ga konstantno nadograđuju,
poboljšavaju i ispravljaju.
Za sve više nas
dom predstavlja dio duše,
prije nego dio zemlje.
Ako me neko odjednom upita gdje je moj dom,
pomislim na svoju dragu,
na svoje bliske prijatelje
ili na pjesme koje putuju
sa mnom gdje god da odem.
Uvijek sam se ovako osjećao,
ali sam sve ovo potpuno shvatio
tek prije nekoliko godina,
penjući se stepenicama
u kući svojih roditelja u Kaliforniji.
Gledao sam prozore u dnevnoj sobi
i primijetio sam da smo bili
okruženi dugačkim plamenovima,
jednim od onih požara koji redovno bukte
brdima Kalifornije i sličnim mjestima.
Tri sata kasnije, ta vatra je
sve u mojoj kući pretvorila u pepeo,
osim mene.
Kada sam se sljedećeg jutra probudio
na podu u kući svog prijatelja,
jedina stvar koju sam imao na svijetu
je bila četkica za zube
koju sam kupio u dragstoru.
Naravno, da me je u tom momentu neko pitao
gdje je moj dom,
ne bih mu mogao pokazati
nijednu fizičku konstrukciju.
Moj dom bi bio sve ono što nosim u sebi.
I mislim da je to izvanredno
oslobođenje, na više načina.
Kada su se moji baba i djed rodili,
oni su imali svoju ideju doma,
osjećaj pripadnosti zajednici,
čak i osjećaj neprijateljstva
koji im je dodijeljen na rođenju,
i nijesu imali šanse da izađu iz tih okvira.
Danas, barem neki od nas
mogu izabrati svoju ideju doma,
stvoriti osjećaj pripadnosti zajednici,
oblikovati svoju ličnost i na taj način
izaći van granica
onih crno-bijelih podjela
iz doba u kojem su naše babe i djedovi živjeli.
Nije slučajnost što je predsjednik
najjače nacije na planeti polu-Kenijac,
koji je djelimično odrastao u Indoneziji,
i ima šuraka koji je Kanađanin
kineskog porijekla.
Broj ljudi koji živi u državama
u kojima nijesu rođeni
je sada dostigao 220 miliona,
i taj broj je gotovo nezamisliv.
Ako biste uzeli svu populaciju Kanade
i svu populaciju Australije,
i onda ponovo svu populaciju Australije
i ponovo populaciju Kanade
i kada biste sve to udvostručili,
i dalje biste imali manje ljudi
nego što ih ima u ovom pokretnom plemenu.
Broj nas koji žive van
starih kategorija nacija
i država se brzo uvećava,
za 64 miliona u proteklih 12 godina,
tako da će nas uskoro biti više od Amerikanaca.
Već predstavljamo petu
po veličini naciju na svijetu.
Zapravo, u najvećem gradu u Kanadi, Torontu,
danas je prosječan stanovnik
onaj koji se nekada nazivao
strancem, nekim ko se rodio u drugoj državi.
Uvijek sam smatrao da je
biti okružen stranim predivno
zato što vam otvori oči.
Ništa ne možete uzeti zdravo za gotovo.
Za mene, putovanje je kao kada se zaljubite,
zato što se odjednom uključe sva vaša čula.
Iznenada ste svjesni svih tajnih šablona svijeta.
Kako je to Marsel Prust slavno rekao,
pravo putovanje otkrića
se ne sastoji iz posmatranja novih znamenitosti,
već u gledanju novim očima.
Naravno, kada dobijete te nove oči,
čak i stare znamenitosti i pogledi,
kao i sam dom,
postaju sasvim drugačiji.
Mnogi ljudi koji žive u državama
u kojima nijesu rođeni
su izbjeglice koje nikada nijesu htjele
da napuste svoje domove
i žude da se njima vrate.
Međutim, onim srećnicima među nama,
doba pokreta donosi
uzbudljive nove mogućnosti.
Kada putujem,
naročito u velike gradove svijeta,
tipična osoba koju danas upoznam je,
recimo, mlada polu-Korejka, polu-Njemica
koja živi u Parizu.
I čim ona upozna momka
koji je polu-Tajlanđanin,
polu-Kanađanin iz Edinburga,
ona će ga prepoznati kao svog rođaka.
Shvatiće da sigurno ima
mnogo više zajedničkog sa njim
nego sa bilo kim ko je sasvim
iz Koreje ili sasvim iz Njemačke.
Tako oni postanu prijatelji, i zaljube se.
Presele se u Njujork.
(Smijeh)
Ili Edinburg.
I djevojčica koja će nastati iz te veze
naravno da neće biti ni Korejka, ni Njemica,
ni Francuskinja, ni Tajlađanka,
ni Škotlanđanka, niti Kanađanka,
pa čak ni Amerikanka, već će ona biti
divna mješavina svih tih mjesta,
koja se konstantno razvija.
Eventualno, način na koji će
ova mlada djevojka sanjati,
pisati i misliti o svijetu
će biti drugačiji,
zato što dolazi iz jedinstvene
mješavine kultura.
Odakle dolazite je danas mnogo manje bitno
od toga gdje idete.
Sve više nas je ukorijenjeno u budućnost
i sadašnjost isto koliko i u prošlost.
I znamo da dom nije samo mjesto
gdje ste rođeni.
Dom je mjesto gdje postajete ono što jeste.
Ipak,
postoji jedan veliki problem sa kretanjem.
Jako je teško orijentisati se
dok ste u vazduhu.
Prije nekoliko godina, primijetio sam
da sam samo United Airlines-om
prešao više od jedan i po milion kilometara.
Svi znate taj ludi sistem,
šest dana u paklu, sedmi dobijate džabe.
(Smijeh)
Počeo sam da mislim da je kretanje
ustvari dovoljno dobro kao i mirovanje
koje vam pomaže da ga sasvim shvatite.
Osam mjeseci nakon što je
moja kuća sagorjela,
sreo sam prijatelja koji predaje
u lokalnoj srednjoj školi.
Rekao mi je da ima savršeno mjesto za mene.
„Stvarno?“, upitao sam. Obično sam skeptičan
kada ljudi kažu takve stvari.
„Ne, stvarno“, nastavio je,
„kolima je udaljeno samo tri sata,
nije puno skupo,
i sigurno nije nalik ni jednom
mjestu gdje si ranije bio.“
„Hmm“, malo me je zaintrigirao.
„Koje je to mjesto?“
„Pa...“, moj prijatelj je odugovlačio.
„Ustvari, radi se o katoličkom
isposničkom manastiru.“
Ovo je bio pogrešan odgovor.
Proveo sam 15 godina
u anglikanskim školama,
i bilo mi je dosta crkvenih pjesmarica
i krstova za čitav život.
Više života, ustvari.
Moj me je prijatelj ipak uvjerio da nije katolik,
kao što nije ni većina njegovih učenika,
ali da je tamo držao časove svakog proljeća.
Čak i najnemirniji, najrastrojeniji
kalifornijski petnaestogodišnjak,
koji je smeten testosteronom,
bi se poslije tri dana tišine
smirio i pročistio.
Pronašao bi se.
Pomislio sam da sve ono što odgovara petnaestogodišnjaku,
odgovara i meni.
Sjeo sam u kola, i vozio se tri sata sjeverno,
duž obale,
i putevi su postajali sve prazniji i sve uži.
Onda sam skrenuo na još uzaniji put,
gotovo neasfaltiran, koji se krivudao
malo više od 3 kilometra
do vrha planine.
Kada sam izašao iz kola,
vazduh je pulsirao.
Cijelo mjesto je bilo sasvim tiho,
ali tišina nije predstavljala odsustvo buke.
Ona je ustvari bila prisustvo
jedne energije ili oživljavanja.
Pod mojim nogama je bila velika, mirna, plava
ploča Tihog okeana.
800 hektara divljeg, suvog čestara
me je okružavalo.
Otišao sam u sobu gdje je trebalo da spavam.
Bila je mala ali izuzetno udobna,
sa krevetom, stolicom za ljuljanje,
velikim pisaćim stolom, i još većim prozorima
koji su gledali na mali, privatan, ograđen vrt,
od kog se oko 400 metara
zlatne ravničarske trave
protezalo do mora.
Onda sam sjeo i počeo da pišem
i pišem i pišem,
iako sam tamo ustvari otišao
da bih se odvojio od svog pisaćeg stola.
Kada sam ustao, četiri sata su bila prošla.
Pala je noć,
i izašao sam pod nebo
koje je bilo rasuto zvijezdama.
Vidio sam zadnja svijetla automobila
kako nestaju iza litica 20 kilometara južno.
I stvarno se činilo da sve moje brige
iz proteklog dana
nestaju.
Sljedećeg jutra, kad sam se probudio,
nije bilo telefona, televizora i laptopova,
pa mi se dan činio hiljadu sati dug.
Sve je to izgledalo kao ona sloboda
koju osjećam dok putujem,
ali sam se takođe osjećao
kao da sam došao kući.
Nijesam religiozan,
tako da nijesam išao na mise.
Nijesam tražio savjete od monaha.
Samo sam šetao manastirskim putem
i svojim voljenima sam poslao razglednice.
Gledao sam oblake,
i pokušavao sam da radim
ono što je meni bilo najteže –
apsolutno ništa.
Počeo sam da se vraćam ovom mjestu,
i primijetio sam da tamo
završavam najbitnije poslove
sjedeći mirno,
i tamo sam donio sve one bitne odluke
koje nikada ne bih mogao donijeti žureći
od jednog e-maila do sljedećeg sastanka.
Počeo sam da mislim da je nešto u meni
žudjelo za mirovanjem,
ali ja to naravno nijesam shvatao
jer sam bio previše zauzet.
Bio sam kao neka budala koja sebi veže oči
i onda se žali da ništa ne vidi.
Sjetio sam se one divne Senekine rečenice
koju sam naučio kao dječak:
„Nije siromašan
onaj koji ima malo,
već onaj koji želi više.“
Naravno, ne predlažem
da svako ide u manastir.
To nije poenta.
Ali mislim da možete shvatiti kuda da idete
samo ako prestanete da se krećete.
I da bi znali šta vam je najbitnije
i da biste našli svoj dom,
morate iskoračiti iz svog života i svijeta.
Primijetio sam da danas mnogo ljudi
svakog jutra svjesno izdvoji 30 minuta
da bi mirno sjeli i sabrali se
u kutku sobe, bez svih uređaja.
Ili možda trče svake večeri,
ili ostave svoj telefon kući
kada odu da se nađu sa prijateljem.
Pokret je fantastična privilegija,
i daje nam mogućnost da radimo sve ono
o čemu naše babe i djedovi
nijesu mogli ni sanjati.
Ali pokret ima značenje
samo ako imate dom kojem ćete se vratiti.
I na kraju, dom, naravno,
nije samo mjesto gdje spavate,
već mjesto gdje stojite.
Hvala.
(Aplauz)
Prije 5 godina, doživjela sam nešto
što bi bilo najsličnije Alisi u zemlji čuda.
Pen Stejt je pitao mene, nastavnika komunikologije,
da li želim da držim časove komunikacije 
studentima inženjerstva.
Bila sam preplašena. 
(Smijeh)
Zaista preplašena. Preplašena od tih studenata 
i njihovih velikih mozgova
i njihovih obimnih knjiga 
i njihovih nepoznatih riječi.
Ali, kako su se ovi razgovori odvijali,
doživjela sam isto što i Alisa kada je upala
u zečiju rupu i otvorila vrata 
potpuno novog svijeta.
Tako sam se osjećala 
kada sam vodila te razgovore
sa studentima. 
Bila sam oduševljena idejama
koje su imali i željela sam 
da i drugi mogu da dožive taj čudesni svijet.
Vjerujem da je ključ za otvaranje tih vrata
odlična komunikacija.
Nama je očajnički potrebna 
dobra komunikacija sa našim
naučnicima i inžinjerima 
da bismo promijenili svijet.
Naši naučnici i inžinjeri su ti
koji su se uhvatili u koštac 
sa najvećim izazovima, od energije
preko sredine do zdrastvene zaštite, 
između ostalog,
i ako ne znamo ništa o tome i ne razumijemo to,
onda taj posao nije urađen 
i vjerujem da je naša odgovornost
kao ne-naučnika da imamo ove interakcije.
Ali ovi divni razgovori se ne mogu desiti, 
ako nas naši naučnici
i inžinjeri ne pozovu da vidimo njihovu zemlju čuda.
Zato, naučnici i inženjeri, molim vas, 
pričajte štreberski sa nama.
Željela bih da podijelim sa vama 
nekoliko načina kako to možete uraditi
da budete sigurni da mi možemo da vidimo 
kako je vaša nauka seksi
i da je vaš inžinjering privlačan.
Prvo pitanje na koje bi trebalo 
da nam odgovorite je: Pa šta?
Recite nam zašto je vaša nauka bitna za nas.
Nemojte mi samo reći kako vi proučavate trabekule
recite mi da proučavate trabekule, 
koje su poput mreže koja čini strukturu naših kostiju
jer je to bitno za shvatanje 
i lečenje osteoporoze.
I kada objašnjavate svoju nauku, 
izbjegavajte žargon.
Žargon je barijera u 
našem razumijevanju vaših ideja.
Naravno, možete reći "temporalno i spacijalno", 
ali zašto ne biste jednostavno rekli
"prostorno i vremenski", 
onako kako je mnogo razumljivije za nas?
Učiniti te ideje dostupnim, 
nije isto što i zaglupjeti ih.
Umjesto toga, kao što je Ajnštajn rekao, 
učinite sve
jednostavnim koliko je to moguće, 
ali ne jednostavnijim.
Možete jasno izraziti svoju nauku
bez toga da kompromitujete ideje.
Treba uzeti u obzir da imamo primjere, priče
i analogije. 
To su stvari preko kojih ćete nas uključiti
i zainteresovati za svoj sadržaj.
I kada predstavljate svoj rad, 
izbacite numerisanje.
Da li ste se ikada zapitali 
zašto se to zove bullet (metak)? (Smijeh)
Šta rade meci? Meci ubijaju
i oni ce ubiti vašu prezentaciju.
Slajd kao ovaj, nije samo dosadan, 
već se i previše oslanja
na jezički dio našeg mozga 
i uzrokuje da postanemo preplavljeni.
Umjesto toga, ovaj primjer slajda 
od Ženeviv Braun je
mnogo efektniji. 
Pokazuje da je specijalna struktura
trabekule tako jaka, 
da je zapravo inspirisala
unikatni dizajn Ajfelovog tornja.
Trik je u tome da se koristi jedna, 
čitka rečenica
u koju se publika može unijeti 
ako se pomalo izgubi
i onda obezbijedite slike 
koje djeluju na naša ostala čula
i stvaraju dublje razumijevanje
o tome šta se opisuje.
Mislim da je ovo par ključnih stvari 
koje mogu pomoći
da se nama ostalima otvore vrata 
i da vidimo zemlju čuda
nauke i inžinjeringa.
Zato što su me inžinjeri 
sa kojima sam radila
naučili da budem u dodiru sa svojim 
unutrašnjim štreberom,
želim da sumiram sve ovo jednačinom. (Smijeh)
Uzmite nauku, oduzmite numerisanje
i vaš žargon, podijelite relevantnošću,
znači, podijelite sa publikom ono sto je važno
i pomnožite to sa strašću koju imate
za taj izvanredni posao koji radite
i to je jednako izvanrednoj interakciji
koja je puna razumijevanja.
I tako, naučnici i inženjeri, kada riješite
ovu jednačinu, svakako pričajte štreberski sa mnom. 
(Smijeh)
Hvala vam. (Aplauz)
Prije dvije godine, nakon služenja 4 godine
u Marincima SAD,
i rasporeda u Iraku i Avganistanu,
našao sam se u Port-o-Prensu, 
gdje sam vodio tim
veterana i medicinskih profesionalaca
u nekim od najpogođenijih djelova tog grada,
tri dana nakon zemljotresa.
Išli smo na mjesta na koja 
niko drugi nije htio da ide,
gdje niko drugi nije mogao da ide, 
i nakon tri nedelje,
shvatili smo nešto. Vojni veterani
su veoma, veoma dobri u reagovanju 
u vanrednim situacijama.
Kada smo stigli kući, moj partner i ja,
pogledali smo to i rekli, 
postoje dva problema.
Prvi je to što je reagovanje 
u vanrednim situacijama neadekvatno.
Sporo je, zastarjelo. 
Ne koristi najbolje tehnologije
i ne koristi najbolje ljude.
Drugi problem kojeg smo postali svjesni
je veoma neadekvatna reintegracija veterana
i ovo je trenutno veoma aktuelna tema
dok se veterani vraćaju iz Iraka i Avganistana
i muče se sa reintegrisanjem u život civila.
Sjeli smo i pogledali ova dva problema
i nešto smo shvatili. 
To nisu problemi.
To su zapravo rješenja. 
Šta mislim ovim?
Možemo iskoristiti reagovanje u vanrednim
situacijama kao priliku
da se u službu stave veterani povratnici.
Skorašnje ankete pokazuju da 92% veterana želi
da nastavi sa svojom službom 
nakon skidanja uniforme.
I možemo iskoristiti veterane da poboljšamo 
reagovanje u vanrednim situacijama.
Površno gledano, ovo ima dosta smisla, i 2010.
reagovali smo na cunami u Čileu,
poplave u Pakistanu, poslali smo timove 
za obuku na granicu Tajlanda i Burme.
Ali početkom ove godine, jedan od naših
prvobitnih članova natjerao nas je 
da promijenimo fokus organizacije.
Ovo je Klej Hant. 
On je bio u Marincima sa mnom.
Zajedno smo služili u Iraku i Avganistanu.
Klej je bio sa nama u Port-o-Prensu, 
kao i u Čileu.
Početkom ove godine, u martu, 
Klej je oduzeo sebi život.
Ovo je bila tragedija, 
ali nas je stvarno natjeralo
da prebacimo fokus onoga što smo radili.
Znate, Klej se nije ubio zbog onoga što se desilo
u Iraku i Avganistanu. 
Ubio se
zbog onog što je izgubio po povratku.
Izgubio je smisao. 
Svoju zajednicu.
I možda najtragičnije, 
izgubio je samopoštovanje.
Kako smo procjenjivali sve 
i kako se slijegala prašina
ove tragedije, shvatili smo da, 
od ta dva problema -
iz prvobitnog plana naše organizacije,
bili smo organizacija za reagovanje 
u vanrednim situacijama koja je koristila
službu veterana. 
Imali smo dosta uspjeha
i osjećali smo se kao da mijenjamo paradigmu 
reagovanja u vanrednim situacijama.
Ali nakon Kleja smo prebacili fokus, 
i odjednom
krećući se napred, vidimo sebe
kao organizaciju veterana koja 
koristi reagovanje u vanrednim situacijama.
Jer smatramo da možemo veteranima vratiti
tu svrhu i tu zajednicu i samopoštovanje.
Tornada u Taskalausi i Džoplinu i kasnije
uragan Irena, dali su nam priliku da to i vidimo.
Na trenutak želim da zamislite dječaka od 18 godina
koji maturira u srednjoj školi u Kanzasu, u Misuriju.
Stupi u vojsku. Vojska mu daje pušku.
Pošalju ga u Irak.
Svakog dana napušta bazu sa misijom.
Misija je da brani slobodu porodice 
koju je ostavio kod kuće -
da održi živim ljude oko sebe.
Da smiri selo u kome radi.
Ima svrhu. Ali kada se vrati u Kanzas u Misuriju,
možda ode na koledž ili se zaposli,
ali nema taj isti osjećaj svrhe.
Date mu motornu testeru. 
Pošaljete ga u Džoplin, Misuri
nakon tornada i taj osjećaj se vraća.
Da se vratimo, taj isti osamnaestogodišnjak 
maturira u srednjoj školi
u Kanzasu u Misuriju, stupi u vojsku,
vojska mu daje pušku i šalje ga u Irak.
Svakog dana gleda u iste oči oko njega.
Napušta bazu. 
Zna da može da računa na te ljude.
Spavali su u istom pijesku. 
Živjeli su zajedno.
Zajedno su jeli. Zajedno su krvarili.
Vraća se u Kanzas u Misuriju.
Napušta vojsku i skida uniformu.
Više nema tu zajednicu.
Ali kada 25 takvih veterana 
ostavite u Džoplinu, Misuri,
vraća im se osjećaj te zajednice.
Još jednom, imate osamnaestogodišnjaka koji maturira
u srednjoj školi u Kanzasu.
Stupa u vojsku. Vojska mu daje pušku.
Šalju ga u Irak.
Na grudi mu stavljaju orden. 
Vraća se kući za paradu.
Skida uniformu. Više nije narednik Džouns
u svojoj zajednici. 
Sada je Dejv iz Kanzasa.
Više nema to samopoštovanje.
Ali kada ga pošaljete u Džoplin nakon tornada
i opet mu neko prilazi
i rukuje se s njim zahvaljujući mu 
za njegovu službu,
opet ima to samopoštovanje.
Mislim da je to veoma bitno, jer trenutno
neko mora da istupi
i ova generacija veterana ima priliku
da uradi to ako im se pruži šansa.
Hvala vam puno. (Aplauz)
Ja sam dizajner i predavač.
Radim mnogo stvari istovremeno, 
i tjeram svoje studente
da prođu kroz veoma kreativan proces 
multitasking dizajna
Ali koliko je, ustvari, 
efikasan ovaj multitasking?
Hajde da razmotrimo, nakratko, 
opciju monotaskinga.
Nekoliko primjera:
Pogledajte ovo.
Ovo je moj rezultat multitaskinga. (Smijeh)
Tako, pokušavam da kuvam, 
odgovaram na pozive, pišem poruke,
i možda dodajem neke fotografije
ovog fantastičnog roštilja.
Priča se o ljudima koji rade 
mnogo stvari istovremeno,
to su dva procenta ljudi koji su sposobni
da se snađu u multitasking okruženju.
Ali šta je sa nama samima, i šta je sa
našom stvarnošću?
Kada ste poslednji put zaista uživali
samo u glasu vašeg prijatelja?
Tako da, ovo je projekat na kojem radim,
i ovo je serija prednjih strana
koji svode naše super, hiper -
(Smijeh) (Aplauz)
koji svode naše super, hiper - mobilne telefone
na suštinu njihove upotrebe.
Još jedan primjer: 
Da li ste nekada bili u Veneciji?
Kako je divno izgubiti se u ovim uličicama
ostrva.
Ali naša multitasking stvarnost
je prilično drugačija,
i sadrži tonu informacija.
Pa, šta je sa nečim ovakvim
što bi nam ponovo otkrilo osjećaj avanture?
Znam da bi bilo prilično čudno 
govoriti o jednoj stvari
kada je broj mogućnosti ogroman,
ali ja želim da vas natjeram 
da razmotrite opcije
fokusirajući se na samo jedan zadatak,
ili možda da potpuno 
isključite digitalne osjećaje.
U današnje vrijeme, svako može 
da proizvede svoj mono-proizvod
Zašto da ne? 
Pronađite svoju monotask oblast
u multitask svijetu.
Hvala vam.
(Aplauz)
Ja izučavam kako mozak procesuira
informacije. Tj, kako preuzima
informaciju iz spoljašnjeg svijeta i
prevodi je u obrazac električne aktivnosti,
i kako zatim koristi ostale obrasce
i dopušta vam da
vidite, čujete, posežete za predmetima.
Ja sam u suštini naučnik, ne kliničar,
ali posljednjih godinu i po dana
počela sam da se prebacujem, 
da koristim
to što smo naučili o ovim obrascima
aktivnosti kako bismo razvili proteze,
i ono što danas želim da vam pokažem
je primjer toga.
Ovo je zapravo naš prvi upad na ovu teritoriju.
To je razvoj proteze
za liječenje sljepila.
Pa da vas uputim u tu problematiku.
U Sjedinjenim Državama živi 10 miliona ljudi
i još više širom svijeta koji su slijepi
ili se suočavaju sa nekom drugom vrstom oboljenja
retine, oboljenja kao
[to je makularna degeneracija,
i jako malo
se može za njih učiniti.
Postoje neki farmakološki tretmani, ali
su oni uspješni na malom
broju populacije. I tako je za većinu
pacijenata najbolja nada za
povratak vida upravo proteza.
Problem je u tome što postojeće proteze
ne rade baš najbolje.
Još uvijek su dosta ograničene
u pogledu vizuelnih mogućnosti
koje obezbjeđuju.
Na primjer, sa ovim
uređajem, pacijent može 
vidjeti jednostavne stvari
kao jasno osvjetljenje 
i jake kontrastne ivice,
nešto više vrlo teško, 
tako da za sad ništa
što je blisko normalnom vidu.
Tako da ono što hoću danas da vam pokažem
je uređaj na kome smo radili
za koji smatram da ima 
potencijala da premosti
razliku, da bude mnogo efikasniji
i htjela sam da vam pokažem
kako radi. U redu, 
dozvolite mi da se malo povučem
i pokažem vam kako 
normalna retina radi
kako biste uvidjeli problem
koji smo pokušavali da riješimo.
Ovdje imate retinu
Dakle imate sliku, retina i mozak.
Kad gledate u nešto, 
kao u ovu sliku
ili bebino lice, to ulazi u vaše oko
i pada na vašu retinu, na ćelije
prvog reda, fotoreceptore.
Zatim se uključuje 
retinalno električno kolo,
srednji dio, obrađuje to
i ono zapravo izvodi operaciju
pri kojoj obrađuje informaciju
i prevodi je u kod.
A taj kod je u obliku mreže
električnih impulsa koji se šalju
u mozak tako da je ključna stvar
da slika na kraju bude prevedena
u kod. Kada kažem kod
ja bukvalno mislim kod.
Kao ova mreža signala ovdje 
koja u stvari znači "bebino lice"
i kada mozak primi ovaj obrazac
signala, odmah zna šta je tamo,
tamo je bebino lice i kad bi dobilo
drugačiji obrazac znalo bi
da se tamo nalazi recimo pas
ili neki drugi obrazac koji bi predstavljao kuću.
Kako bilo, znate na šta mislim.
Naravno, u stvarnom životu je to dinamičnije
u smislu da se konstantno mijenja
pa se i obrasci mijenjaju
svo vrijeme jer se i svijet
koji gledamo stalno mijenja.
Tako da je to dosta komplikovana stvar.
Imate ovu mrežu signala
koji dolaze iz vašeg oka svake milisekunde
kazujući vašem mozgu šta to zapravo gleda.
Šta se dešava kada osoba
dobije oboljenje retine kao što je
makularna degeneracija?
Ono što se dešava je
da umiru ćelije prednjeg reda
fotoreceptori umiru,
i nakon nekog vremena
sve druge ćelije i električno kolo koje je
povezano sa njima, takođe umire.
I sve tako dok ne ostanu jedino
ove ćelije ovdje, output ćelije
koje šalju signale u mozak
ali zbog te degeneracije
one ne šalju više nikakve signale
jer ne primaju nikakve 
dolazne informacije i onda
mozak više ne dobija
nikakve vizuelne informacije,
to jest, on ili ona je slijepa.
Dakle rješenje problema
bi bilo da se napravi uređaj koji imitira
rad kola prvog reda
i šalje signale retinalnim 
ćelijama trećeg reda
kako bi one mogle da nastave svoj
posao slanja signala mozgu.
To je ono na čemu smo mi zapravo radili
i to je ono šta radi naša proteza.
Dakle ona se sastoji iz dva dijela, 
koja zovemo
koder i konvertor.
I tako koder radi
ovo o čemu sam pričala: imitira rad
ćelija prednjeg reda,
dakle uzima slike
i konvertuje ih u retinalni kod.
A onda konvertor preko ćelija
trećeg reda šalje kod gore
u mozak, i rezultat je
retinalna proteza koja može da izvršava
normalnu funkciju retine.
Dakle potpuno slijepa retina,
čak i ona koja uopšte nema 
ćelije prednjeg reda,
nema fotoreceptore,
može sada slati normalne signale,
signale koje mozak razumije.
Nijedan drugi uređaj nije bio u stanju
da ovo odradi.
U redu, sada ću samo u par rečenica
da kažem nešto o
koderu i šta on radi, jer
je zaista bitno i
vrlo interesantno i nekako kul.
Možda "kul" nije prava riječ, ali
znate na šta mislim.
Dakle, ono šta on radi jeste da zamjenjuje
retinalno kolo
sa setom jednačina
koje možemo implementirati
na čipu. Dakle to je samo matematika.
Drugim riječima, 
mi ne zamjenjujemo
bukvalno djelove retine.
Niti pravimo neki mini uređaj
za jedan ili drugi tip ćelija.
Mi samo rezimiramo šta
retina radi sa setom jednačina.
I tako, jednačine služe
kao neka šifrovana knjiga. 
Slika ulazi,
prolazi kroz jednačine,
i izlazi kao električni signal,
kakav bi normalna retina proizvela.
A sada mi dozvolite da sa riječi
pređem na djela i pokažem vam
da zapravo možemo stvoriti normalan output
i koje bi bile njegove implikacije.
Ovdje imamo 3 seta
okidajućih obrazaca. Gornji je
iz zdrave životinje, srednji je
iz slijepe životinje koja je liječena
sa koder - konvertor uređajem i
donja je iz slijepe životinje liječene
običnom protezom.
Dakle donja je proizvod
uređaja koji se trenutno koristi
a zapravo je napravljena 
od svjetlosnog detektora
ali ne i kodera. 
Tu smo zapravo
prikazivali film sa svakodnevnim stvarima
ljudima, bebama, klupama iz parkova
znate već, obične stvari i
snimali smo odgovore sa retine
ovih 3 grupa životinja.
Čisto da vas orjentišem,
svaka slika pokazuje
mrežu od par ćelija
i baš kao na prethodnom slajdu
svaki red je druga ćelija,
i ja sam malo smanjila signale
i istanjila ih kako bih vam pokazala
duži niz podataka.
I kao što vidite, mreže
kod slijepih životinja koje imaju
koder-konvertor prilično se
podudaraju sa normalnim mrežama -
nije baš savršeno ,ali je dosta dobro -
a kod slijepih životinja sa
običnom protezom
odgovori nisu baš dobri.
Tako da kod obične proteze
ćelije šalju signale, ali ne
toliko uspješno kao normalne
jer ne posjeduju pravi kod.
Koliko je ovo važno?
Šta je potencijalni uticaj
na pacijentovu sposobnost vida?
Pokazaću vam jedan
eksperiment koji nudi odgovor na to,
ali naravno imam još puno podataka o tome
pa ako da ste zainteresovani,
sa zadovoljstvom
ću vam pokazati još. 
Dakle, eksperiment
je nazvan rekonstruktivni eksperiment.
Uzeli smo jedan vremenski period
iz ovih snimaka i tražili 
da vidimo šta je retina
zapravo vidjela u tom periodu.
Da li možemo rekonstruisati šta je retina
vidjela iz odgovora
mreže signala?
I tako smo uporedili odgovore
iz obične proteze i odgovore sa
koder-konvertor proteze.
Pokazaću vam, i prvo ću početi
sa običnom protezom.
Vidite da je prilično ograničavajuće,
jer mreža signala nije
pravilno kodirana, 
oni su vrlo ograničavajući
u tome šta vam mogu reći
šta je tamo vani. Možete vidjeti
nešto tamo, ali nije jasno
šta je to u stvari, 
i to nas zapravo vraća nazad
na moju priču na početku
da sa običnom protezom
pacijenti mogu vidjeti 
kontrastne ivice, mogu
vidjeti svjetlost ali ništa više
od toga. Pa kakva je to slika?
To je bilo bebino lice.
A kakva je bila sa našom metodom
uz pomoć kodiranja? Vidite
da je mnogo bolja. 
Ne samo da možete prepoznati
bebino lice, već prepoznajete
da je to lice tačno ove bebe,
što je izuzetno zahtjevan zadatak.
Dakle lijevo je koder sam
a desno je sa slijepe retine
dakle koder i konverter.
Ali u stvari koder je bitan
jer možete koristiti koder sa
različitim konverterom.
Ovo je zapravo prvi sa kojim smo pokušali.
Želim samo nešto reći o običnoj protezi.
Prvi put kada je izašla, bila je
uzbudljiva sama ideja da
da uopšte dobijete neki odgovor 
sa slijepe retine.
Ali postojao je taj ograničavajući faktor,
problematika šifre i kako dobiti
bolji odgovor ćelije,
dobiti normalni odgovor,
i to je bio naš doprinos.
Sada samo da rezimiram
kao što sam ranije spomenula
ja imam i drugih podataka
ako ste zainteresovani,
ali sam htjela da vam izložim
osnovnu ideju
o sposobnosti komunikacije
sa mozgom njegovim jezikom i o
mogućnosti da se to uopšte ostvari.
To je drugačije od motorne proteze
kada komunikacija ide iz mozga
ka uređaju. Ovdje moramo 
da komuniciramo
iz spoljašnje sredine
ka mozgu i da to ima smisla,
da ga mozak razumije.
I na kraju sam htjela
da istaknem
da generalizujem ideju.
Dakle sama strategija koju smo mi ovdje koristili,
da nađemo kod za retinu, možemo
je koristiti i za kodiranje drugih polja,
na primjer za auditorni sistem i
za motorni sistem, to jest za liječenje gluvoće
i za motorne poremećaje.
Na isti način na koji smo uspjeli da
prevaziđemo oštećenje
rada retine i dođemo do
njenih unutrašnjih ćelija,
možemo prevazići
oštećenje kohlee uha
kako bismo došli do slušnog nerva
ili oštećenja polja
u motornom korteksu,
premošćavajući praznine
nastale šlogom.
Željela bih da završim
sa porukom da razumijevanje koda
je zaista vrlo važno
i ako razumijemo kod,
to jest jezik mozga, stvari postaju
moguće iako to ranije nijesu bile.
Hvala vam.
(Aplauz)
Predajem hemiju.
(Eksplozija)
U redu, u redu.
Hemija je više od eksplozija,
nalazi se svuda.
Da li ste ikad zatekli sebe 
kako u restoranu zamišljeno
samo ponavljate ovo?
Neki ljudi klimaju glavom.
Nedavno sam pokazao ovo svojim učenicima,
i samo sam ih pitao da pokušaju 
da objasne zašto se to desilo.
Pitanja i razgovori nakon toga
bili su fascinantni.
Pogledajte ovaj video koji mi je poslala
Medi sa treće godine, te večeri.
(Smijeh)
Kao Medin nastavnik hemije, očigledno je
da me je oduševilo što je otišla kući 
i nastavila da istražuje
o ovoj nevjerovatnoj demonstraciji
koju smo imali na času.
Ali još više me je fasciniralo 
to da je Medina radoznalost
odvela nju na novi nivo.
Ako pogledate unutar te posude
vidjećete svijeću.
Medi koristi temperaturu da ovaj fenomen pogura
do novog scenarija.
Pitanja i radoznalost poput Medine
su magneti koji nas vuku prema našim nastavnicima
i oni prelaze granice svake tehnologije
ili krilatice u obrazovanju.
Ali ako te tehnologije stavimo ispred pitanja učenika,
možda ćemo ostati
bez najvećeg nastavničkog alata: 
pitanja naših učenika.
Na primjer, prebacivanje dosadne lekcije iz učionice
na ekran mobilnog uređaja
možda će vam sačuvati nastavno vrijeme,
ali ako je u središtu učenikovog iskustva,
to je isto neljudsko ćaskanje,
samo umotano u kitnjasto pakovanje.
Ali ako umjesto toga imamo hrabrosti
da zbunimo svoje učenike, stavimo ih u rebus
i izazovemo prava pitanja,
kroz ta pitanja, mi kao nastavnici imamo informacije
sa kojima možemo da napravimo moćne
i informativne metode kombinovane nastave.
Ako sklonimo na stranu moderne 
izraze 21. vijeka,
istina je da predajem već 13 godina
i morala je da se desi situacija opasna po život
da me probudi iz 10 godina kvazi-predavanja
i pomogne mi da shvatim da su pitanja učenika
korijen pravog učenja,
a ne napisan nastavni plan
koji im daje komadiće nasumičnih informacija.
U maju 2010, sa 35 godina,
sa dvogodišnjim djetetom kod kuće 
i drugim djetetom na putu,
otkrili su mi veliku aneurizmu
na početku moje torakalne aorte.
Došlo je do operacije na otvorenom srcu. 
Ovo je pravi imejl
od mog doktora.
Kada sam dobio ovo, 
bio sam - pritisnite Caps Lock -
potpuno poludio.
Ali me je nevjerovatno utješilo
samopouzdanje mog hirurga.
Odakle mu to samopouzdanje, ta odvažnost?
Kada sam ga pitao, rekao mi je tri stvari.
Prvo je rekao da ga je znatiželja vodila
da postavlja teška pitanja o proceduri,
o tome šta jeste, a šta nije funkcionisalo.
Drugo, prihvatio je i nije se plašio
zbrkanog procesa pokušaja i griješenja,
tog neizbježnog procesa.
I treće, kroz intenzivno razmišljanje,
skupio je potrebne informacije
da smisli i preradi proceduru,
i onda je čvrstom rukom spasio moj život.
Upio sam dosta toga iz ovih mudrih riječi
i prije nego što sam se te jeseni vratio u učionicu,
napisao sam tri svoja pravila
koja svaki dan stavljam u planiranje nastave.
Prvo pravilo: znatiželja je na prvom mjestu.
Pitanja mogu biti prozori do sjajne nastave,
ali nikako obrnuto.
Pravilo dva: prihvati zbrku.
Svi smo nastavnici. 
Znamo da je učenje nezgodno.
I samo zato što je naučni metod određen
za stranu 5 odjeljka 1.2 prvog poglavlja,
kojeg uvijek preskačemo,
pokušaji i greške još uvijek mogu biti neformalni dio
onoga što svaki dan radimo
u Katedrali svetog srca u prostoriji 206.
Pravilo tri: vježbajte razmišljanje.
Radimo bitnu stvar. 
Ona zaslužuje našu pažnju,
ali i razmatranje.
Možemo li mi biti hirurzi u učionicama?
Kao da će ono što radimo jednog dana
spašavati živote.
Naši učenici su vrijedni toga.
I svaki slučaj je drugačiji.
(Eksplozija)
U redu. Izvinite.
Moj unutrašnji nastavnik hemije je morao
da izbaci to iz sebe prije nego što nastavimo.
Ovo su moje kćerke.
S desne strane je mala Emalu - 
mi smo južnjačka porodica.
A sa lijeve je Rajli.
Rajli će za nekoliko nedjelja 
biti velika devojčica.
Imaće četiri godine
i svako ko poznaje dijete tih godina
zna da oni vole da pitaju: "Zašto?"
Da. Zašto.
Ovo dijete mogu da naučim bilo čemu
jer je sve interesuje.
Svi smo bili u tom dobu.
Ali izazov je za Rajline buduće nastavnike,
one koje tek treba da upozna.
Kako će njegovati tu radoznalost?
Rekao bih da je Rajli metafora za svu djecu
i mislim da napuštanje škole 
postoji u raznim oblicima -
od starijeg učenika koji odustane 
prije početka godine
do praznog stola u pozadini 
učionice urbane osnovne škole.
Ali ako mi kao nastavnici napustimo
ovu jednostavnu ulogu distributera znanja
i usvojimo novu paradigmu
kao kultivatori radoznalosti i ljubopitljivosti,
možda doprinesemo sa malo više značenja
njihovom školskom danu, 
i pokrenemo njihovu maštu.
Hvala vam puno.
(Aplauz)
Ovo što vidite je izum 
koji je promijenio svijet.
Detektor dima je vjerovatno 
spasio stotine hiljada
života širom svijeta.
Ali detektori dima 
ne mogu spriječiti požar.
U SAD svake godine preko 20 000 ljudi 
nastrada ili bude povrijeđeno
u 350 000 kućnih požara.
A jedan od glavnih uzroka 
svih ovih požara je struja.
Šta ako bismo mogli da spriječimo 
požare izazvane strujom
prije nego što započnu?
Par mojih prijatelja i ja smo smislili 
na koji način ovo da izvedemo.
Dakle, kako struja izaziva 
stambene požare?
Ispostavilo se da su glavni uzroci
neispravni i nepravilno korišćeni 
kućni aparati i električne instalacije.
Naš izum je morao da riješi 
sve ove probleme.
A šta je sa osiguračima?
Tomas Edison je izumio osigurač 1879. godine.
Ova tehnologija je stara 130 godina
i ona predstavlja problem 
zato što preko 80 procenata
svih kućnih požara
počinje ispod granice zaštite osigurača.
Hmmm...
Tako smo sve ovo uzeli u obzir i zaključili
da električni uređaji
moraju biti u mogućnosti 
da komuniciraju direktno
sa samom utičnicom.
Bilo kakva električna naprava 
- aparat, produžni kabl, bilo šta -
moraju biti sposobni da kažu utičnici:
"Hej utičnice,
vučem previše struje. Ugasi me odmah, 
prije nego što izazovem požar."
A utičnica mora biti 
dovoljno pametna da to obavi.
Uradili smo ovo. Stavili smo 
digitalni predajnik od 10 centi,
oznaku podatka, u utikač uređaja.
A u utičnicu smo stavili 
jeftin bežični čitač podataka
kako bi mogli da komuniciraju.
Svaki kućni električni sistem
postaje inteligentna mreža.
Parametri za bezbjedan rad uređaja
su usađeni u njegov utikač.
Ako protiče previše struje,
inteligentni priključak se isključuje
i spriječava nastajanje požara.
vu tehnologiju zovemo EPGK (EFCI) -
Električni prekidač grešaka na kolu.
Još dvije stvari. 
Svake godine u SAD,
oko 2500 dece
dolazi u sobe za hitne slučajeve zbog povreda nastalih od strujnih udara i opekotina
koje su povezane sa električnim priključcima. 
Ovo nije normalno.
Inteligentni priključak sprečava povrede
jer je struja uvijek isključena
dok se ne otkrije 
inteligentni utikač. Jednostavno.
Osim spašavanja života,
možda najveća prednost inteligentne struje
je u njenoj štednji.
Ovaj izum će smanjiti 
svetsku potrošnju energije
jer će dozvoliti udaljenu 
kontrolu i automatizaciju
svake utičnice u svakom domu i lokalu.
Sada možete smanjiti 
svoj kućni račun za struju
kroz automatsko podešavanje velikih potrošača
poput klime i grijalice.
Hoteli i firme mogu da isključe prazne sobe
iz centralne baze ili čak sa mobilnog telefona.
Postoji 10 milijardi električnih utičnica
samo u Severnoj Americi.
Potencijalna ušteda energije 
je veoma, veoma bitna.
Za sada smo se prijavili za 414 patenata.
Od toga je odobreno 186,
228 je u postupku.
Zadovoljstvo mi je da objavim 
da smo pre samo tri nedelje
prvi put priznati na međunarodnom nivou,
nagradom CES za inovaciju za 2009.
Kao zaključak,
inteligentna struja može 
globalno da spasi hiljade života,
spriječi desetine hiljada povreda
i eliminiše desetine milijardi dolara 
u šteti nanesenoj imovini
svake godine,
dok značajno smanjuje 
svjetski utrošak energije.
U duhu ovogodišnje TED konferencije,
mislimo da je ovo moćan izum 
koji će promijeniti svet.
Želeo bih da zahvalim Krisu za ovu priliku
da ovu tehnologiju otkrijemo vama, 
a uskoro i svijetu.
Hvala vam.
(Aplauz)
U doba globalnih teškoća 
i klimatskih promjena,
ja dolazim sa odgovorom 
na najvažnije pitanje:
Zašto je seks tako prokleto dobar?
Ako se smješkate, 
znate na šta mislim.
Sad, prije nego što 
dođemo do odgovora,
dozvolite mi da vam kažem 
nešto o Krisu Hosmeru.
Kris je moj veliki prijatelj 
iz studentskih dana,
ali u povjerenju, mrzim ga.
Evo i zašto. 
Jednom smo na univerzitetu dobili zadatak
da dizajniramo sat 
sa solarnim napajanjem.
Ovo je moj sat.
On koristi nešto što se naziva 
patuljasti suncokret,
koji dostiže visinu do 30cm.
Kao što znate, suncokreti
prate kretanje sunca tokom dana.
Tako ujutru, pogledate u kom pravcu 
je glava suncokreta okrenuta
i zabilježite taj položaj na 
praznom prostoru na postolju.
U podne, zabilježite novi položaj suncokreta.
Uveče opet, 
i tako funkcioniše vaš sat.
Znam da moj sat ne pokazuje 
u potpunosti tačno vrijeme,
ali vam daje ideju 
kako se cvijet može iskoristiti.
Dakle, po mom apsolutno nepristrasnom, 
subjektivnom mišljenju,
ideja je sjajna.
Međutim, ovo je Krisov sat.
Sastoji se od pet uveličavajućih stakala 
sa čašicom ispod svakog.
U svakoj čašici je mirišljavo ulje različitog mirisa.
Ujutru sunce obasjava
prvo uveličavajuće staklo,
fokusirajući zrak svjetlosti 
ka čašici ispod njega.
Ovo zagrijava mirišljavo ulje,
i određeni miris počinje da se širi.
Nekoliko sati kasnije, sunce će obasjati
sljedeće uveličavajuće staklo,
i osjetiće se drugi miris.
Dakle, u toku dana, pet različitih mirisa
se širi kroz okolinu.
Bilo ko, ko živi u toj kući 
može da odredi vrijeme
i to samo zahvaljujući mirisu.
Sad shvatate zašto mrzim Krisa.
Mislio sam da je moja ideja prilično dobra,
ali njegova je genijalna.
Još tada sam znao da je
njegova ideja bolja od moje,
ali jednostavno, 
nijesam mogao da objasnim zašto.
Jedna stvar koju morate da znate 
o meni jeste da mrzim da gubim.
To je nešto što me muči više od decenije.
U redu, hajde da se vratimo na pitanje 
zašto je seks tako dobar.
Mnogo godina nakon zadatka 
sa satovima na solarno napajanje,
jedna mlada dama koju sam poznavao,
rekla je da je seks toliko dobar možda
zbog naših pet čula.
Kada je to rekla, doživio sam prosvjetljenje.
Odlučio sam da ocijenim različita iskustva 
koja sam imao u životu,
kroz perspektivu svakog od pet čula.
Da bih to uradio, napravio sam 
nešto što sam nazvao "grafik pet čula".
Na y-osi nalazi se skala od nula do deset,
na x-osi nalazi se, naravno, pet čula.
Svaki put kad bih imao 
nezaboravno iskustvo u životu,
zabilježio bih ga na ovom grafiku. 
Nešto poput dnevnika za pet čula.
Pokazaću vam kako to izgleda 
na jednom kratkom snimku.
(snimak) Đinsop Li:
Zdravo, ja sam Đinsop.
Danas ću vam pokazati kako je voziti motor
iz perspektive pet čula. Hej!
Ja sam [nejasno] dizajner motora po narudžbini.
(zvuk motora)
[Zvuk]
[Dodir]
[Vid]
[Miris]
[Ukus]
ĐL: Tako funkcioniše grafik pet čula.
Dakle, tokom tri godine sam sakupljao podatke,
ne samo ja, već i neki moji prijatelji,
a kako sam predavao 
na univerzitetu, natjerao sam -
hoću reći - zamolio sam, 
moje studente da urade to isto.
Evo nekih od rezultata.
Prvi je za instant knedle.
Očigledno, ukus i miris su 
na prilično visokim tačkama,
ali primijetite da je zvuk na trojci.
Većina ljudi mi je reklo da veliku ulogu
za vrijeme jela igra zvuk srkanja.
Znate već. (Srkanje)
Nepotrebno je reći da 
sa tim ljudima više ne jedem.
U redu, sljedeći primjer - odlazak u klub.
Ono što mi je ovdje bilo zanimljivo jeste,
da je ukus na četiri, 
a mnogi ispitanici su mi rekli
da je to zbog ukusa pića.
U nekim slučajevima, takođe, 
ljubljenje igra veliku ulogu u klupskom iskustvu.
Sa ovim ljudima se i dalje družim.
U redu, tu je i pušenje.
Ovdje sam saznao da je dodir
na (šest), i jedan od razloga
je taj, da su mi pušači rekli
da je držanje cigarete
i prinošenje usnama veliki dio 
pušačkog iskustva,
što pokazuje, 
mada je nekako zastrašujuće da pomislite
kako su proizvođači dobro dizajnirali cigarete.
U redu. 
Kako bi vrhunski doživljaj
izgledao na grafiku pet čula?
Bila bi to, naravno, 
horizontalna linija duž samog vrha.
Kao što možete da vidite, 
ni intenzivno iskustvo
kao vožnja motorom,
nije ni izbliza tako dobro.
U stvari, za sve ove godine
koliko sam prikupljao podatke,
samo jedno iskustvo je bilo blizu savršenog.
To je, naravno, seks. Sjajan seks.
Ispitanici su rekli da sjajan seks
pogađa svih pet čula na najvišem nivou.
Citiraću jednog od mojih 
studenata koji je rekao:
"Seks je toliko dobar, 
čak je dobar i kad je loš"
Dakle, teorija pet čula može da objasni
zašto je seks tako dobar.
U sred ovog projekta sa pet čula,
iznenada sam se sjetio zadatka
sa satovima na solarno napajanje
iz svoje mladosti.
Shvatio sam da ova teorija
takođe objašnjava zašto je Krisov sat
toliko bolji od mog.
Vidite, moj sat se fokusira na vid,
i nešto malo na dodir.
A evo Krisovog sata.
To je prvi sat koji koristi miris
kako bi pokazivao vrijeme.
U stvari, ako govorimo o pet čula,
Krisov sat je revolucionaran.
Upravo to me je ova teorija
naučila o mojoj oblasti.
Vidite, sve do sad, mi dizajneri
smo se uglavnom fokusirali na pravljenje
stvari koje izgledaju lijepo,
i koje su pomalo prijatne na dodir,
što znači, da smo zanemarili ostala tri čula.
Krisov sat nam pokazuje da 
uključivanje makar jednog
od ovih ostalih čula 
može proizvod učiniti sjajnim.
Dakle, šta ako bismo počeli 
da koristimo teoriju pet čula
u svim našim dizajnima?
Pokazaću vam tri ideje
koje sam smislio na brzinu.
Ovo je pegla. Znate, pegla za odjeću,
kojoj sam dodao mehanizam za raspršivanje,
tako da napunite bočicu 
vašim omiljenim mirisom
i vaša odjeća će mirisati ljepše,
ali, nadam se da će to takođe učiniti
peglanje mnogo prijatnijim.
Ovu peglu možemo nazvati "Parfemator".
U redu, sljedeći primjer.
Ja perem zube dva puta dnevno.
Šta bi bilo kada bismo imali četkicu
koja ima ukus slatkiša?
I onda kada se ukus slatkiša izgubi
vi biste znali da je vrijeme
da promijenite četkicu.
Za kraj, meni se sviđaju 
dirke na flauti ili klarinetu.
Ne samo da volim kako izgledaju, 
nego volim i osjećaj pod prstima
kada ih pritisnete.
Ja ne sviram ni flautu ni klarinet,
pa sam odlučio da ove dirke 
ukombinujem sa jednim instrumentom koji sviram:
daljinskim upravljačem.
Ako pogledamo ove tri ideje zajedno,
primijetićete da teorija pet čula
mijenja, ne samo način na koji 
koristimo ove proizvode,
nego i njihov izgled.
Da zaključim, smatram da je teorija pet čula
veoma korisna za procjenjivanje
različitih iskustava u mom životu,
a zatim odaberem najbolja iskustva
i iskoristim ih za svoje dizajne.
Shvatam da pet čula nijesu jedina stvar
koja život čini zanimljivim.
Takođe postoji šest emocija
i onaj čudnovati X-faktor.
Možda bi to mogla biti tema 
mog sljedećeg govora.
Do tada, zabavljajte se
koristeći pet čula u svojim životima
i svojim dizajnima.
Oh, još jedna stvar prije nego što odem.
Ovo je iskustvo koje ste svi imali slušajući
TED govore.
Međutim, bilo bi bolje 
ako bismo mogli da pokrenemo
još neka čula, kao što su miris i ukus.
Najbolji način za to su
besplatni slatkiši.
Spremni?
U redu.
(aplauz)
Pa, mislila sam: "Govoriću o smrti."
To je, izgleda strast danas.
Ustvari, govor nije o smrti.
Ona je neizbježna, užasna, ali 
ono o čemu zaista želim da govorim je,
fascinirana sam onim što ljudi 
ostave za sobom kada umru.
To je ono o čemu želim da govorim.
Tako je Art Bahvald ostavio
za sobom duhoviti video
koji se pojavio ubrzo nakon što je umro,
u kojem kaže,
"Zdravo, ja sam Art Bahvald, i upravo sam umro."
A Majk, koga sam upoznala na Galapagosu, 
na putovanju koje sam osvojila na TED-u,
ostavlja poruke na sajber prostoru
na kojem piše hroniku
o njegovom životu sa rakom.
A moj otac mi je ostavio svoje rukopise,
pisma i sveske.
Za poslednje dvije godine 
svog života, dok je bio bolestan,
ispisao je svesku svojih misli o meni.
Pisao je o mojoj snazi, slabostima,
i blagim savjetima o napretku,
navodeći specifične događaje, i 
pružajući mi ogledalo mog života.
Nakon njegove smrti, shvatila sam 
da mi niko više ne piše.
Pisanje je umjetnost koja nestaje.
Ja sam za e-mail i razmišljam dok kucam,
ali zašto zbog novih navika odustajemo od starih?
Zašto ne bismo imali pisma
i razmjenjivali e-mail-ove?
Ponekad želim da mijenjam sve godine
kada sam bila isuviše zauzeta da 
sjedim i ćaskam sa svojim ocem,
i mijenjam sve te godine za jedan njegov zagrljaj.
Ali, prekasno.
Ali tada, izvadim njegova pisma i pročitam ih,
i papir koji je dotakao njegovu ruku je u mojoj,
i osjetim se povezanim sa njim.
Tako da, možda svi treba da ostavimo našoj djeci
vrijednu zaostavštinu, ali ne onu finansijsku.
Vrijednu stvar sa ličnim dodirom -
autobiografsku knjigu, 
pismo u kojem tražimo dušu.
Ako bi mali dio ove moćne TED publike
želio da kupi lijep papir -
Džone, biće reciklirani papir 
-- i napisao lijepo pismo
nekome koga voli, mi bismo, 
ustvari započeli revoluciju
koja bi natjerala našu djecu 
da odu na časove lijepog pisanja.
Šta ja planiram da ostavim svom sinu?
Skupljam autobiografske knjige, a autori tih knjiga
koji su u publici, znaju da sam ih 
uznemiravala za knjige --
i CD-ove takođe, Trejsi.
Planiram da objavim svoju knjigu.
Dok sam gledala kako tijelo moga oca
guta plamen,
na sahrani sam sjela na lomaču i zapisala.
Nemam ideju kako ću to da uradim,
ali posvećena sam da sastavim
negove misli sa svojima
u knjizi, i da ostavim 
tu objavljenu knjigu svom sinu.
Voljela bih da završim sa nekoliko stihova
koje sam zapisala
kada su kremirali mog oca.
A vi lingvisti, oprostite na gramatici,
zato što to nisam čitala deset godina.
Po prvi put ih čitam ovdje.
"Slika u okviru, pepeo u boci,
bezgranična energija zatvorena u boci,
tjera me da se izborim sa stvarnošću,
tjera me da se izborim sa tim da sam odrasla.
Čujem te i znam da želiš da budem jaka,
ali sada sam usisana dolje, okružena
i ugušena ovim razjarenim talasima emocija,
žudeći da pročistim svoju dušu, 
pokušavajući da se ispenjem
na čvrstoj osnovi još jednom, da nastavim 
da se borim i cvjetam
kao što si me naučio.
Tvoji ohrabrujući šapati u mom vrtlogu očaja
drže me i pružaju utočište na obali razuma,
da ponovo živim i volim.
Hvala vam.
Ovo je mjesto gdje živim. 
Ja živim u Keniji,
u južnom dijelu Nacionalnog parka Najrobi.
Ovo u pozadini su krave moga oca,
a iza krava,
to je Nacionalni park Najrobi.
Nacionalni park Najrobi 
nije ograđen na južnoj strani,
što znači da divlje životinje 
kao što su zebre
slobodno migriraju iz parka.
Grabljivice poput lavova ih prate
i ovo je ono što rade.
One ubijaju našu stoku.
Ovo je jedna od krava 
koja je ubijena tokom noći,
kada sam se probudio našao sam je mrtvu
i osjećao sam se veoma loše,
jer je to bio jedini bik kojeg smo imali.
Moja zajednica, Masai, mi vjerujemo
da dolazimo sa nebesa sa svim 
našim životinjama i svom zemljom
za njih i zbog toga ih ovoliko cijenimo.
Zato sam ja odrastao 
toliko mrzeći lavove.
Morani su ratnici
koji štite našu zajednicu i stoku
i oni su takođe uznemireni zbog ovog problema.
Oni ubijaju lavove.
Ovo je jedan od šest lavova 
koji je ubijen u Najrobiju.
I mislim da zbog ovoga Nacionalni park Najrobi 
ima malo lavova.
Dječaci od šest od devet godina, 
u mojoj zajednici
odgovorni su za krave svojih očeva,
i to je ista stvar koja se meni dogodila.
Ja sam morao da nađem način 
da riješim ovaj problem.
Prva ideja koju sam imao je da koristim vatru,
jer sam mislio da se lavovi boje vatre.
Ali sam shvatio da to zapravo nije pomoglo,
jer je čak pomagalo lavovima
da vide kroz štalu.
Nijesam odustao. Nastavio sam.
Sljedeća ideja je bila
da koristim strašilo.
Pokušao sam da prevarim lavove
da pomisle da ja stojim blizu štale.
Ali lavovi su veoma pametni. (Smijeh)
Prvi dan bi došli, vidjeli strašilo, 
i vratili se,
ali sljedeći dan, oni bi došli i rekli,
ona stvar se ne mrda, 
uvjek je ovdje. (Smijeh)
Onda uskoče i ubijaju životinje.
Jedne noći sam šetao oko štale sa lampom,
i tog dana lavovi nisu došli.
I tada sam otkrio da se lavovi 
boje pokretnog svijetla.
Pa sam dobio ideju.
Još od kad sam bio mali,
radio sam u svojoj sobi po cijeli dan,
čak sam i rastavio majčin novi radio,
i tog dana me skoro ubila,
ali sam naučio dosta o elektronici. (Smijeh)
Uzeo sam stari akumulator,
i relej. To je mali uređaj 
koji se nalazi u motociklu
i to pomaže vozaču kada 
skreće lijevo ili desno. Trepće.
Onda sam našao prekidač 
s kojim palim gasim svijetlo.
I to je mala sijalica iz 
slomljene baterijske lampe.
Pa sam sve sastavio.
Kao što vidite, solarna ploča puni bateriju,
i baterija snadbijeva energijom
do malog releja. 
Ja to zovem transformator.
Relej omogućava da svijetlo trepće.
Kao što vidite, sijalice su okrenute ka spolja,
jer odatle dolaze lavovi.
I tako to izgleda lavovima kada dođu noću.
Svijetlo trepće i prevari lavove
kako bi mislili da ja šetam oko štale,
ali ja spavam u svom krevetu.
(Smijeh)
(Aplauz)
Hvala.
Postavio sam ovo u moju kuću 
prije dvije godine
i od tada nijesmo imali problema sa lavovima.
U susjednim kućama su čuli za ovu ideju.
Jedna od njih je bila ova baka.
Imala je dosta životinja koje su pobili lavovi
i pitala me je da postavim svijetla za nju.
Rekao sam: "Da"
I tako sam postavio svijetla. 
To u pozadini su svijetla za lavove.
Do sad, postavio sam ih 
u sedam kuća u mojoj zajednici
i zaista rade.
Moja ideja se sada koristi širom Kenije
za plašenje ostalih grabljivica 
poput hijena i leoparda
i takođe se koristi
za tjeranje slonova od farme.
Zbog ovog izuma imao sam sreće da 
dobijem stipendiju
za jednu od najboljih škola u Keniji,
Međunarodnu školu Brukhaus,
i veoma sam uzbuđen zbog ovoga.
Moja nova škola se uključuje i pomaže
prikupljanjem sredstava i razvijanjem svijesti.
Čak sam i doveo svoje prijatalje u zajednicu
da instaliramo svijetla na kućama
koje ih nemaju i učim ih kako da ih postavljaju.
Prije godinu dana bio sam 
samo dječak na pašnjacima
koji čuva očeve krave,
i gledao sam avione kako lete,
i rekao sam sebi da ću 
jednog dana i ja biti unutra.
I evo me danas.
Dobio sam šansu da prvi put 
dođem avionom za TED.
Moj veliki san je da postanem 
avioinženjer i pilot kada porastem.
Ranije sam mrzio lavove, ali sada moj izum
čuva očeve krave od lavova
i mi smo u mogućnosti da ostanemo 
uz lavove bez konflikta.
Ashê olên. U mom jeziku znači, hvala vam puno.
(Aplauz)
Kris Anderson: Nemaš predstavu 
koliko je uzbudljivo
čuti priču kao što je tvoja.
Znači dobio si ovu stipendiju.
Ričard Turere: Aha.
KA: Radiš i na drugim električnim izumima.
Šta je sljedeće na tvojoj listi?
RT: Moj sljedeći izum je,
želim da napravim električnu ogradu. 
KA: Električnu ogradu?
RT: Ja znam da su električne ograde već izumljene,
ali želim da napravim svoju.
(Smijeh)
KA: Već si probao jednom, zar ne, ti si - 
RT: Probao sam prije,
ali sam prestao jer me je pecnula. (Smijeh)
KA: U rovovima. Ričarde Turere, ti si nešto posebno.
Mi ćemo bodriti svaki tvoj korak, moj prijatelju.
Hvala ti puno. RT: Hvala vam. (Aplauz)
Moram nešto da vam priznam,
ali prije toga želim
da vi meni nešto priznate.
Podignite ruku ukoliko ste 
u posljednjih godinu dana
doživjeli relativno slab stres.
Iko?
A umjerenu količinu stresa?
Ko je iskusio jako stresnu situaciju?
Da. Ja takođe.
Ali to nije ono što sam htjela da priznam.
Moje priznanje je ovo: 
ja sam zdravstveni psiholog,
i moja misija je da učinim ljude
što srećnijim i zdravijim.
Ali plašim se da nešto
o čemu govorim
posljednjih 10 godina 
čini više štete nego koristi,
a to ima veze sa stresom.
Godinama govorim ljudima,
stres vas čini bolesnima.
Povećava rizik svega, 
od najobičnije prehlade
do srčanih bolesti.
U suštini, pretvorila sam stres u neprijatelja.
Ali, moje mišljenje o stresu se promijenilo,
i danas želim da promijenim i vaše.
Dozvolite mi da počnem sa istraživanjem
koje je promijenilo
moj čitav pristup stresu.
Istraživanje je pratilo 
30 000 odraslih u Americi
osam godina, a počelo je 
tako što su pitali ljude:
"Koliko Vam je prethodna godina bila stresna?"
Još su ih pitali: "Vjerujete li
da stres ugrožava Vaše zdravlje?"
Potom su iskoristili javne podatke o umrlima
kako bi saznali ko je umro.
(Smijeh)
U redu. Prvo malo loših vijesti.
Ljudi koji su imali jako stresnu godinu
imali su za 43% uvećan rizik od smrti.
Ali to je je bilo tačno samo za one
koji su vjerovali da je stres 
štetan za njihovo zdravlje.
(Smijeh)
Ljudi koji su bili pod jakim stresom
ali nijesu mislili da je on štetan po njih
nijesu imali uvećanu stopu smrtnosti.
Zapravo, imali su najniži rizik od smrti
u poređenju sa svim ispitanicima 
iz istraživanja, uključujući i one
koji su imali relativno nizak stres.
Istraživači su procijenili da 
u toku ovih osam godina
koliko su pratili smrtnost,
182 000 Amerikanaca koji su umrli prerano,
umrli su ne zbog stresa, 
već zbog vjerovanja
da je stres loš po njih. 
(Smijeh)
To je preko 20 000 umrlih godišnje.
E sad, ako je ova pretpostavka tačna,
to bi značilo da vjerovanje da je stres štetan
predstavlja uzročnik smrti 
koji se nalazi na 15. mjestu
u Americi tokom prošle godine,
od kojeg je umrlo više ljudi nego od raka kože,
side i od ubistava.
(Smijeh)
Sada vidite zbog čega me je 
ova studija izbezumila.
Ja ovdje trošim toliko energije 
pričajući ljudima
da je stres loš za njihovo zdravlje.
Ovo istraživanje me je navelo da se zapitam:
Da li promjena vjerovanja o stresu
može da nas učini zdravijim?
Nauka ovo potvrđuje.
Kada promijenite mišljenje o stresu,
možete da promijenite reakciju 
vašeg tijela na stres.
Sada ću da objasnim kako to funkcioniše,
hoću da se sada pretvarate da ste subjekti
u istraživanju koje je kreirano 
da izazove stres kod vas.
Zove se test socijalnog stresa.
Dođete u laboratoriju,
i rečeno vam je da imate pet minuta
da govorite o svojim ličnim slabostima
ispred eksperata koji vas procjenjuju,
i koji čine sve da osjećate pritisak,
izloženi ste jakom svjetlu i kamerama 
koje su uperene u vas,
nešto poput ovoga.
Procjenjivači su obučeni
da daju obeshrabrujuće, neverbalne 
povratne informacije poput ovih.
(Smijeh)
Sada kada ste 
u potpunosti obeshrabreni
vrijeme je za drugi dio:
test iz matematike.
I bez vašeg znanja o tome,
eksperimentator je obučen 
da vas maltretira tokom toga.
Sada ćemo svi to da pokušamo.
Biće zabavno.
Za mene.
U redu. Hoću da svi odbrojavate unazad
od 996 po sedam.
Brojaćete naglas
što brže možete, počevši od 996.
Krenite!
Publika: (Računa)
Brže. Brže molim.
Prespori ste.
Stanite. Stop, stop, stop.
Onaj momak je pogriješio.
Svi ćemo morati ispočetka.
(Smijeh)
Nijeste baš dobri u ovome, je l' da?
U redu, stekli ste predstavu.
Da ste zaista učestvovali 
u ovom istraživanju,
vjerovatno biste bili 
malo pod stresom.
Srce vam brže lupa,
moguće je da ubrzano dišete,
preznojavate se.
I obično objašnjavamo ove fizičke promjene
kao anksioznost
ili znake da se ne borimo dobro sa pritiskom.
Ali šta bi bilo kada bi ih posmatrali
kao znake da se vaše tijelo energizuje,
priprema za suočavanje sa izazovom?
Upravo je to rečeno učesnicima
istraživanja na Harvardu.
Prije nego što su prošli 
kroz test socijalnog stresa,
naučeni su da misle da im je 
reakcija na stres zapravo od pomoći.
Da vas ubrzan rad srca priprema za akciju.
Ako dišete brže, da to nije problem.
To dovodi više kiseonika u mozak.
I subjekti koji su naučeni 
da posmatraju reakciju na stres
kao korisnu za njihov učinak,
pa, bili su manje pod stresom,
manje anksiozni, sigurniji,
ali ono što mi je bilo najfascinantnije
je to kako se fizička reakcija 
na stres promijenila.
Prilikom tipične reakcije na stres,
ubrzava vam se puls,
a krvni sudovi se stežu ovako.
I ovo je jedan od razloga
zašto je hronični stres
ponekad povezan sa 
srčanim oboljenjima.
Nije baš zdravo biti
u ovakvom stanju sve vrijeme.
Ali u istraživanju, kada su učesnici 
smatrali da im reakcija na stres
može biti od pomoći,
njihovi krvni sudovi
su bili relaksirani poput ovoga.
Njihovo srce je i dalje radilo ubrzano,
ali ovo je znatno zdraviji
kardiovaskularni profil.
I zapravo dosta podsjeća
na radosne i odvažne trenutke.
Kroz život prepun stresnih iskustava,
ova biološka promjena
može biti razlika
između srčanog udara 
uzrokovanog stresom u 50-toj godini
i srećnog života do 90-te.
I ovo je upravo ono što 
nova nauka o stresu razotkriva,
da je važno kako razmišljate o stresu.
Tako se i moj cilj kao 
zdravstvenog psihologa promijenio.
Više ne želim da se otarasim vašeg stresa.
Želim da vas učinim boljim u stresu.
I upravo smo učinili jednu malu intervenciju.
Ako ste podigli ruku i rekli
da ste imali jako stresnu prošlu godinu,
mogli smo vam spasiti život,
jer sljedeći put
kada vam srce ubrza od stresa,
sjetićete se ovog govora
i pomislićete,
moje tijelo mi pomaže
da prevaziđem ovaj izazov.
A kada tako gledate na stres,
vaše vam tijelo povjeruje,
i vaša reakcija na stres postaje zdravija.
Rekla sam da sam provela deceniju
demonizujući stres
kako bih ga se oslobodila,
tako da ćemo da uradimo 
još jednu intervenciju.
Želim da vam kažem nešto o
najpodcjenjenijem aspektu 
reakcije na stres
a ideja je ova:
Stres vas čini društvenim.
Kako biste razumjeli ovu stranu stresa,
moramo govoriti o hormonu, oksitocinu,
mada znam da je oksictocin već postao
popularniji od bilo kog hormona.
Već je zaradio i nadimak, 
hormon milovanja,
jer se oslobađa kada nekoga zagrlite.
Ali to je samo mali dio onoga šta on radi.
Oksitocin je neuro-hormon.
On pažljivo reguliše vaše 
moždane socijalne instinkte.
Priprema vas za stvari
koje jačaju vaše bliske odnose.
Oksitocin čini da žudite 
za fizičkim kontaktom
sa vašim prijateljima i porodicom.
Pojačava empatiju.
Čini vas spremnijim da 
pomognete i podržavate
ljude do kojih vam je stalo.
Neki ljudi čak predlažu
da ušmrkavamo oksitocin
kako bismo postali 
saosjećajniji i brižniji.
Ali evo šta većina ljudi
ne razumije
u vezi sa oksitocinom.
To je hormon stresa.
Vaša hipofiza ga oslobađa
kao dio reagovanja na stres.
Dio je vaše reakcije na stres
baš kao i adrenalin koji 
vam ubrzava rad srca.
I kada je oksitocin oslobođen
u stresnoj situaciji,
on vas pokreće da tragate za podrškom.
Vaša biološka reakcija na stres
vas podstiče da kažete nekome
kako se osjećate
umjesto zatvaranja u sebe.
Reakcija na stres čini da primijetite
kada se neko u vašem životu muči
kako biste podržavali jedni druge.
Kada je život težak,
reakcija na stres osigurava
da se okružujete ljudima 
koji će se brinuti o vama.
U redu, ali kako će vas to 
što znate sve ovo o stresu
učiniti zdravijima?
Pa, oksitocin ne utiče samo na mozak.
Utiče i na tijelo,
i jedna od glavnih uloga 
koje ima u tijelu
jeste da zaštiti 
vaš kardiovaskularni sistem
od efekata stresa.
To je prirodni antibiotik.
Takođe omogućava da krvni sudovi
ostanu opušteni tokom stresa.
Ali moj omiljeni uticaj na tijelo
je zapravo njegov uticaj na srce.
Vaše srce posjeduje receptore
za ovaj hormon,
i oksitocin omogućava srčanim 
ćelijama da se regenerišu
i oporave od bilo kakvog oštećenja
nastalog kao poljedica stresa.
Ovaj hormon stresa ojačava
vaše srce,
i dobra stvar je to što su sve ove fizičke prednosti
oksitocina pojačane socijalnim kontaktom
i socijalnom podrškom,
tako da kada posegnete za drugima
kada ste pod stresom,
bilo da tražite podršku ili da pomognete nekome,
oslobađate još više ovog hormona,
reakcija na stres postaje zdravija,
a i brže se oporavljate od stresa.
Mislim da je ovo nevjerovatno,
to da vaša reakcija na stres 
ima ugrađen mehanizam
za otpornost na stres,
a taj mehanizam je ljudska povezanost.
Želim da završim tako što ću vam reći nešto 
o još jednom istraživanju.
I dobro poslušajte, jer ovo istraživanje 
vam takođe može spasiti život.
Istraživanje je pratilo oko hiljadu
odraslih u SAD-u,
između 34 i 93 godine,
i započeli su istraživanje pitanjem:
"Koliko Vam je prethodna godina bila stresna?"
Takođe su upitani: "Koliko ste vremena proveli
pomažući prijateljima, komšijama,
ljudima u Vašoj zajednici?"
A potom su iskoristili javne podatke
u narednih pet godina,
kako bi saznali ko je umro.
Prvo ružne vijesti:
Za svako jako stresno iskustvo u životu,
kao što je finansijska ili porodična kriza,
rizik od umiranja se povećava
za 30 procenata.
Ali -- i nadam se da 
očekujete "ali" do sad --
ali to nije bilo tačno za sve.
Ljudi koji su proveli vrijeme
brinući se o drugima
nijesu pokazali povećanu stopu smrtnosti
uzrokovanu stresom. Nula.
Brižnost je stvorila otpornost.
I još jednom vidimo
da štetni efekti stresa po vaše zdravlje
nijesu neizbježni.
Način na koji mislite i kako se ponašate
može promijeniti vaše iskustvo stresa.
Kada odlučite da svoju
reakciju na stres posmatrate
kao korisnu,
stvarate biologiju odvažnosti.
A kada pod stresom odlučite 
da se povežete sa drugima,
stvarate otpornost.
E sad, ne bih baš tražila
još više stresnih iskustava u životu
ali zbog ovih podaka
počela sam da cijenim stres.
Stres otvara put ka našim srcima.
Saosjećajno srce koje pronalazi 
sreću i smisao
u povezivanju sa drugima,
i da, ubrzani rad srca,
koje radi brže da bi vam dalo snagu i energiju,
i kada odlučite da posmatrate 
stres na ovaj način,
ne samo da postajete bolji u njemu,
već dolazite do prilično značajnog zaključka.
Počinjete da vjerujete sebi
da se možete izboriti sa životnim izazovima,
i pamtite
da se više ne suočavate sami sa njima.
Hvala vam.
(Aplauz)
Kris Anderson: Ono što 
nam govorite je nevjerovatno.
Djeluje mi fenomenalno da 
mišljenje o stresu
može toliko uticati na životni vijek.
Kako bi se to odnosilo na savjet,
kao na primjer, ako neko pravi životni izbor
između, recimo, stresnog posla 
i posla koji to nije,
da li je važno kojim putem će poći?
Jednako je pametno poći za stresnijim poslom
dok god vjerujete da se možete
izboriti sa njim u neku ruku?
Keli Mekgonigal: Da, i jedna stvar
koju zasigurno znamo
je da je traganje za smislom 
bolje za vaše zdravlje
nego potreba da se izbjegne stres.
Tako da bih rekla da je zaista
najbolje da napravite izbor tako da
idete za onim što ima smisla za vas u životu
i da vjerujete da se možete 
izboriti sa stresom koji ide uz to.
K.A.: Hvala puno Keli. To je stvarno sjajno.
K.M. Hvala vam.
(Aplauz)
Dobrodošli u „Pet opasnih stvari koje bi trebalo da dozovilte vašoj djeci da rade".
Ja nemam djece.
Zato pozajmljujem djecu od prijatelja
(Smijeh)
tako da uzmite sve ove savjete sa rezervom.
Ja sam Gejver Tali.
Informatičar sam po zanimanju,
ali sam, takođe, i osnivač nečega
što se zove Škola Krpljenja.
To je ljetnji program koji 
pomaže djeci da nauče
kako da naprave stvari
koje su oni sami zamislili.
Tako da mi pravimo dosta stvari.
I ja stvarno dajem električne aparate
učenicima drugog razreda.
Tako da, ako ste mislili da 
pošaljete vaše dijete u Školu Krpljenja
može se desiti da se vrati 
modro, izgrebano i krvavo.
Znate, mi živimo u svijetu
koji je pod sve strožijim propisima
za bezbjednost djece.
Izgleda da ne postoji nikakva
granica toga koliko ludi
ti propisi mogu da postanu.
Stavili smo upozorenja od opasnosti 
gušenja na svaki komad plastične folije
koje je proizvedeno u SAD-u ili je
na prodaju u SAD-u.
Stavljamo upozorenja na šoljice
kafe koja govore
da sadržaj može da bude vruć.
I izgleda da mislimo da je bilo koji predmet
oštriji od loptice za golf - preoštar
za djecu mlađu od 10 godina.
Gdje se ovaj trend zaustavlja?
Ako obiđemo svaki ugao
i uklonimo sve oštre predmete na svijetu
svaku oštru stvarčicu na svijetu,
onda će se djeca, kada prvi put 
dođu u kontakt sa nečim oštrim
ili što nije napravljeno od okrugle plastike,
povrijediti.
Tako da, dok se granice toga što mi
smatramo sigurnom zonom
svakim danom smanjuju, uskraćujemo 
našoj djeci vrijedne prilike
da nauče kako da se odnose prema
svijetu koji ih okružuje.
I uprkos svim našim naporima
i najboljim namjerama,
djeca uvijek nauče
kako da urade najopasniju stvar koja postoji,
u bilo kom okruženju.
Tako da je ova prezentacija, uprkos 
provokativnom naslovu, stvarno o bezbjednosti
i o nekim jednostavnim
stvarima koje možemo da uradimo
kako bi od naše djece stvorili 
kreativne i samopouzdane ljude
koji mogu da kontrolišu svoju okolinu.
A ovo što ću vam sad prezentovati 
je izvod iz knjige koja još nije završena.
Knjiga se zove: "50 opasnih stvari".
Ovo je pet opasnih stvari.
Stvar broj jedan - igranje sa vatrom.
Učenje kontrole jedne od 
najelementarnijih sila u prirodi
je prekretnica u životu
bilo kojeg djeteta.
Sjećali se mi toga ili ne
to je prvi put da mi stvarno stičemo
kontrolu nad jednom od 
onih misterioznih stvari.
Te misterije su otkrivene samo
onima koji dobiju mogućnost
da se igraju sa njima.
Znači, igranje sa vatrom.
To je jedna od najznačajnijih stvari
koje smo otkrili, vatra.
Igranjem sa njom, djeca uče 
osnovne principe vatre
o paljenju, o sagorijevanju i izduvnim gasovima.
Ovo su tri elementa vatre
koje morate imati, da
biste imali kontrolisanu vatru.
I možete misliti o logorskoj 
vatri kao o laboratoriji.
Ne znate šta djeca mogu da nauče
od igranja sa njom.
Znate, pustite ih da se igraju
kako oni hoće i vjerujte mi,
ima da nauče stvari
koje ne mogu naučiti iz igranja sa igračkama.
Broj dva - posjedovanje džepnog nožića.
Džepni nožići nekako lagano
nestaju iz naše kulturne svijesti,
i ja mislim da je to
užasna stvar.
(Smijeh)
Vaš prvi - vaš prvi džepni nožić je kao 
prvo univerzalno oruđe koje vam je dato.
Znate, to je špatula, poluga,
to je šrafciger i to je oštrica.
I to je - to je moćno 
i ojačavajuće oruđe.
U mnogim kulturama noževi se daju djeci
čak u najranijem djetinjstvu.
Ovo su eskimska djeca
koja sjeku kitovu mast.
Prvi put sam vidio ovo u kanadskom 
filmskom odboru kad sam imao 10 godina,
i to je ostavilo trajni utisak,
da vidim bebe kako se igraju noževima.
I to pokazuje kako djeca mogu 
da razviju produženi osjećaj sebe
kroz oruđe još dok su veoma mali.
Date im nekoliko jednostavnih pravila
uvijek držite oštricu što dalje od sebe, 
održavajte oštricu oštrom, nikad je ne silite
i ovo su stvari koje djeca mogu
da razumiju i da vježbaju uz njih.
I da, oni će se posjeći.
Imao sam užasne ožiljke na mojim 
nogama na mjestu gdje sam se ubo.
Ali znate, oni su mladi. Brzo se oporave.
(Smijeh)
Broj tri - bacanje koplja.
Izgleda da su naši mozgovi 
razvijeni za bacanje stvari
i, baš kao mišići, ako ne koristite djelove 
vašeg mozga,
oni će vremenom atrofirati.
Ali kada ih vježbate,
bilo koji mišić daje 
snagu čitavom sistemu
i to se odražava na 
vaš mozak takođe.
Pokazalo se da vježbanje gađanja
stimuliše frontalne i parijetalne režnjeve,
koji kontrolišu oštrinu vida, 
i 3D razumijevanje,
i strukturalno riješavanje problema, 
tako da ima smisla -
pomaže razvitku vizuelnih vještina
i sposobnosti njihovog predviđanja.
A gađanje (bacanje) je kombinacija
analitičke i fizičke vještine,
tako da je veoma dobra
za vježbu cijelog tijela.
Ova vrsta vježbe
bazirana na gađanju mete takođe
pomaže djeci da razviju
pažnju i koncentraciju.
Tako da je to odlično.
Broj četiri - rasklopivi uređaji.
Postoji čitav svijet interesantnih stvari
u vašoj mašini za pranje suđa.
Sljedeći put kada budete željeli da 
bacite vaš kućni uređaj, nemojte to uraditi.
Rasklopite ga sa vašim djetetom,
ili ga pošaljite u moju školu
i mi ćemo to uraditi sa njim.
Čak iako ne znate za šta
služe određeni djelovi,
mozganje o tome za
šta bi mogli služiti
je veoma vježba za djecu
da dobiju vrstu osjećaja da
mogu da rasklope stvari,
i da, bez obzira koliko su kompleksne,
mogu da razumiju njihove djelove
i to znači da eventualno,
mogu da razumiju sve.
To je smisao znanja, 
da im je nešto poznato.
Tako da ove crne kutije sa kojima 
živimo i uzimamo zdravo za gotovo
su ustvari kompleksne stvari
napravljene od strane drugih ljudi
i možete da ih razumijete.
Broj pet - narezivanje.
Prekršite Akt o pravima kopiranja Digital Milenijum.
(Smijeh)
Postoje zakoni izvan
regulacija o bezbjednosti
koji pokušavaju da ograniče naš odnos sa stvarima
koje posjedujemo - u 
ovom slučaju digitalni mediji.
To je veoma jednostavno izvođenje. 
Kupite pjesmu na ITunes, snimite je na CD,
pokrenite CD preko MP3 i pustite muziku 
sa CD-a na istom kompjuteru.
Upravo ste prekršili zakon.
Tehnički RIAA (Recording Industry Association of America)
može da vas proganja zbog toga.
To je veoma važna lekcija
za djecu, da razumiju
da se neki zakoni
mogu prekršiti slučajno
i da zakone treba protumačiti.
I to je nešto o čemu
često pričamo sa djecom
kada se zezamo sa stvarima
i rastavimo ih
i onda uzimamo djelove i 
koristimo ih za druge stvari
takođe kada vozimo automobil.
Vožnja automobila je akt osnaživanja za malo dijete,
tako da je to krajnji cilj.
(Smijeh)
Za one od vas kojima nije baš
svejedno kad prekrše zakon,
možete voziti automobil sa vašim djetetom.
Ovo je veliki korak za dijete.
I ovo se dešava otprilike u isto vrijeme
kada ih privuku i stvari kao dinosaurusi,
te velike stvari u spoljašnjem svijetu
nad kojima oni 
pokušavaju da steknu kontrolu.
Auto je slična stvar, 
i oni mogu da uđu u automobil i da ga voze.
I to im stvarno daje kontrolu
nad okruženjem i svijetom
na način na koji obično 
nemaju priliku da to iskuse.
I taj način je savršeno legalan.
Nađite veliki prazni plac,
vodite računa da nema ničega na njemu
i da je na privatnom posjedu,
i pustite ih da voze auto.
Ovo je veoma bezbjedno.
I zabavno je za čitavu porodicu.
(Smijeh)
Znači, da vidimo.
Mislim da je to to. To je broj pet i polovina. OK.
Dakle, pošto je ovo TEDGlobal
ko mi može reći kako se 
ovo zove na francuskom?
Vidim svi ste upoznati 
sa istorijatom orguljica
"vielle à roue."
A na španskom "zanfona."
A na italijanskom "ghironda," u redu?
Orguljice ili vergl.
Ovo su različite vrste i oblici orguljica
Orguljice su jedini muzički instrument
koji koristi polugu da se okrene točak
zategne žica, kao gudalo violine
da bi se dobila muzika.
Ima 3 različite vrste žica.
Prva žica je žica zujalica,
koja proizvodi stalni zvuk kao gajde
Druga žica je melodična žica,
koja se svira kao drvena klavijatura 
naštimovana kao klavir.
I treća žica je prilično inovativna.
Ovo je ujedno jedini instrument koji
koristi ovu tehniku.
Ono aktivira takozvanu tehniku zujanja, iliti psa.
Kako obrćem polugu 
i primijenjujem pritisak,
to proizvodi zvuk sličan lavežu psa.
Dakle sve ovo je prilično inovativno,
s obzirom na to da
se orguljica pojavila prilje nekih hiljadu godina
i bilo je potrebno dvoje ljudi da bi se svirala;
jedan da okreće polugu,
a drugi da svira melodiju
fizički povlačeći veliki drveni klin.
Srećom, sve ovo se promijenilo 
par vjekova kasnije,
pa je jedna osoba zapravo 
mogla sve da svira sama
i zamalo, pošto je prilično teška,
i da nosi orguljicu.
Orguljuca se koristila, 
istorijski gledano, kroz vjekove
uglavnom za plesove
zbog jedinstvene melodije
kombinovane sa akustičnom kutijom ovdje.
A danas se orguljica koristi 
u raznim vrstama muzike,
u tradicionalnoj narodnoj muzici,
dens muzici, savremenoj
i svjetskoj muzici,
u Britaniji, Francuskoj, Španiji
i Italiji.
Ova vrsta orguljice zahtijeva period 
od 3 do 5 godina da se napravi
od strane specijalizovanih majstora
takođe iz Evrope.
I jako ju je teško naštimovati.
Pa bez daljeg odugovlačenja, 
da li bi ste željeli da je čujete?
(Publika: Da.)
Karolina Filips: Nijesam vas čula.
Želite li da je čujete? (Publika: Da!)
K.F.: U redu.
Počinjem.
Htjela bih pjevati na baskijskom,
govornom jeziku pokrajine Baskije u kojoj živim
regiji između Francuske i Španije.
(Muzika)
(baskijski)
(Muzika)
Hvala vam.
(Aplauz)
Ovo je pjesma koju sam ja napisala
zasnovana na tradicionalnom baskijskom ritmu.
A ovo je pjesma koja ima keltskog u sebi.
(Muzika)
Hvala vam. Hvala.
(Aplauz)
Imam ćerku, zove se Mulan.
I kada je imala osam godina, prošle godine,
radila je izvještaj za školu
ili je imala neki domaći zadatak o žabama.
I bili smo u jednom restoranu,
i ona je rekla: "Pa u suštini,
žabe ležu jaja
i jaja se pretvaraju u punoglavce,
a punoglavci u žabe".
Ja sam rekla: "Da. Znaš, ne znam
baš mnogo o razmnožavanju žaba.
Ako su ženke, mislim da ležu jaja,
a mužjaci ih oplode.
I tada oni postaju punoglavci i žabe."
A ona je rekla: "Šta? 
Samo ženke imaju jaja?"
I ja sam rekla: "Da."
Ona je nastavila: 
"A šta je oplodnja?"
Rekla sam joj: "Pa, to je dodatni sastojak,
znaš, koji ti treba
da bi napravili novu žabu
od mame i tate žabe." (Smijeh)
Ona je rekla: "O, da li je to i za ljude tako?"
Pomislila sam: "U redu, evo ga."
Nisam znala da će se desiti
tako brzo, u osmoj godini.
Pokušavala sam da se sjetim svih vodiča,
i sve čega sam mogla da se sjetim, bilo je:
"Samo odgovorite na pitanje koje
vam postavljaju.
Nemojte da odajete više informacija." (Smijeh)
Tako da sam rekla: "Da."
I ona je rekla: "I gdje, hm,
gdje žena,
kao, gdje žena polaže jaja?"
I ja sam joj rekla: "Pa,
zanimljivo što pitaš. (Smijeh)
Mi smo se razvili tako da
imamo naše sopstveno jezerce.
Imamo sopstveno jezerce u našim tijelima.
I polažemo jaja tu,
Ne moramo da brinemo 
o drugim jajima ili tome slično.
To je naše jezerce. I tako se to dešava."
Ali ona je nastavila:
"Onda kako se oplode?"
Rekla sam: "Pa,
muškarci kroz svoj penis,
oplode jaja spermom koja izlazi.
I beba ide kroz ženinu vaginu."
I tako dok smo jeli, njena vilica je pala,
i rekla je: "Mama!
Kroz ono gdje piškiš?"
Rekla sam: "Znam.
Znam."
(Smijeh)
Tako smo nastali. Čini se čudno.
To je kao da imate postrojenje 
za odlaganje otpada
odmah pored zabavnog parka ...
Loša pozicija, ali ..." (Smijeh)
Ona odgovara: "Šta?" I nastavlja: "Ali, mama,
ali muškarci i žene ne smiju da vide
jedno drugo kada su goli, mama.
Kako bi to moglo ikada da se desi?"
Rekla sam joj: "Pa," 
i stavila šešir Margaret Mid.
"Muškarci i žene
su razvili posebnu vezu,
i kada su mnogo stariji, 
mnogo mnogo stariji od tebe,
imaju veoma poseban osjećaj,
i tada mogu da budu goli zajedno."
I ona je rekla: "Mama,
da li si ti to radila nekada?"
Rekla sam joj: "Da."
I ona je odgovorila, "Ali, mama,
ti ne možeš da imaš djecu."
Zato što zna da sam je usvojila
i da ne mogu da imam djecu.
Rekla sam joj: "Da."
Ona će: "Pa, ne moraš da radiš to opet."
Rekla sam: "..."
Tada je rekla: "Ali, šta se dešava
kada su muškarac i žena zajedno?
Kao, kada oni znaju da je vrijeme?
Mama, da li muškarac samo kaže,
'Da li je sada vrijeme da skinem pantalone?"'
(Smijeh)
Rekla sam: "Da."
(Smijeh)
"Upravo tako.
Tačno se tako događa."
Kada smo se vozile kući, 
gledala je kroz prozor i pitala me je:
"Mama, šta ako se dvoje ljudi vidi na ulici,
muškarac i žena, i počnu da rade to.
Da li se to može desiti?"
Odgovorila sam joj: 
"O, ne. Ljudi su diskretni.
Oh..."
Nastavljala je: "A šta ako je žurka,
i tu je gomila djevojaka i gomila momaka,
i tu je gomila muškaraca i žena, 
i oni počnu da rade to, mama?"
Može li to da se desi?"
I rekla sam: "O, ne, ne.
To ne radimo tako."
Onda smo stigli kući i ugledali mačku.
I pitala je:
"Mama, kako to mačke rade?"
Rekla sam: "O, to je isto.
U suštini je isto."
A onda se odjednom zanimala za noge. 
"Ali kako se noge namjeste, mama?
Ne razumijem gdje su noge."
Kaže: "Mama, ne mogu svi napraviti špagu."
Rekla sam joj: "Znam, ali noge..."
i rekla sam: "Noge se nekako snađu."
I ona je nastavila:
"Ali, jednostavno to ne mogu da razumijem."
Pa sam rekla: "Znaš, zašto 
ne bi smo otišli na internet,
i možda da vidimo... na Vikipediji."
Onda smo otišle na internet
i upisale "parenje mačaka."
I, nažalost, na Ju Tjubu, postoji
mnogo snimaka o parenju mačaka.
I pogledali smo ih, 
i mnogo sam zahvalna,
jer je bila sva: 
"Vau! Ovo je nevjerovatno."
Onda je pitala: "Šta je sa psima?"
Onda smo potražili parenje pasa, i
znate, gledale smo, i ona je sve upijala.
Onda je nastavila: "Mama,
da li misliš da ima na internetu,
kako se ljudi pare?"
(Smijeh)
Onda sam shvatila da
sam uzela osmogodišnjakinju za ruku,
i povela je pravo na 
internet pornografiju. (Smijeh)
I pogledala sam u ovo
povjerljivo, voljeno lice
i rekla,
"O, ne.
to se ne može dogoditi,"
Hvala vam.
(Aplauz)
Hvala vam.
(Aplauz)
Hvala vam. Srećna sam što sam ovdje.
Dobro obratite pažnju
ova slika je mnogo više 
nego što se to čini na prvi pogled.
I da to je akrilna slika čovjeka
ali nisam je naslikala na platnu.
Naslikala sam je direktno na čovjeku.
Ono što ja radim jeste da potpuno
preskačem platno, i ako želim da Vam naslikam portret
naslikaću ga na Vama, fizički na Vama.
To takođe znači da ćete završiti sa
uvetom punim boje,
jer moram da naslikam 
uvo preko Vašeg uveta.
Sve na ovoj sceni, osoba, odjeća,
stolice, zid, sve biva prekriveno bojom
koja iyra\ava ono što je odmah ispod,
i na taj način dobijam tridimenzionalnu scenu
koja izgleda kao dvodimenzionalna slika.
Mogu da je fotografišem iz bilo kog ugla
a i dalje izgleda kao 2D.
Ovdje nema fotošopa.
Ovo je samo fotografija
jedne od mojih trodimenzionalnih slika.
Možda se pitate kako sam došla na ovu ideju
da ljude pretvaram u slike.
Ali zapravo, ovo nema nikakve veze
ni sa ljudima ni sa slikom.
Radi se o sjenkama.
Bila sam fascinirana odsustvom svjetlosti,
i htjela sam da nađem način da ih ostvarim
i učvrstim ih prije nego što se izmijene.
Došla sam na ideju da slikam sjenke.
Oduševilo me je to što sam mogla 
da se krijem u ovim sjenkama,
moja vlastita oslikana verzija,
i ona bi bila gotovo nevidljiva
dok se svijetlo ne bi promijenilo, i odjednom
moja sjenka se pojavila .
Razmišljala sam đe još mogu 
da postavim sjenke
i sjetila sam se svog prijatelja Bernija.
Ali nisam samo htjela da slikam sjenke.
Htjela sam da slikam i osvjetljenja
i mapiram njegovo tijelom skalom sivog.
Imala sam jasnu projekciju 
kako bi to trebalo da izgleda,
i dok sam ga slikala
trudila sam se da to dobro ispratim.
Ali nešto je zasvjetlucalo pred mojim očima.
Nijesam bila sigurna u šta sam gledala.
I kada sam zastala da bolje pogledam
magija.
Pretvorila sam druga u sliku.
Nijesam mogla predvidjeti
kada sam poželjela da slikam sjenku,
da ću izvući potpuno drugu dimenziju,
da ću je razbiti,
da ću sliku načiniti svojim drugom,
a zatim ga ponovo vratiti u sliku.
To je bilo doista konfliktno
jer sam bila uzbuđena kako će ispasti
ali bila sam nadomak diplomiranja
na političkim naukama
i oduvijek sam sanjala
o odlasku u Vašington D.C.
i o radu u kancelariji
i radu u Vladi.
(Smijeh)
Zašto je ovo moralo da stane na put?
Donijela sam tešku odluku
o odlasku kući nakon diplomiranja
i neodlasku na Kapitol Hil
i odlasku u podrum mojih roditelja
i o tome da naučim kako da slikam.
Nijesam imala pojma odakle da počnem
Posljednji put kad sam slikala,
imala sam 16 godina i bila u ljetnjem kampu
i nijesam željela da naučim da slikam
imitirajući stare majstore
ili razvijajući platno
i vježbajući opet i opet
jer to nije ono šta ovaj projekat 
za mene predstavlja.
Tu se radilo o prostoru i svijetlu.
Moja ranija platna su završavala
postajući nešto za šta ne biste 
očekivali da su uopšte platna,
kao npr pržena hrana.
Gotovo je nemoguće
da se boja zalijepi za masnoću u jajetu.
(Smijeh)
Još teže je boju zadržati
na kisjelini grejpfruta.
Moji bi se potezi četkicom jednostavno izbrisali
kao nevidljivo mastilo.
Nešto bih dodala i to bi odmah nestalo.
A ako bih htjela da slikam na ljudima,
pa, bilo me je malo sramota
da dovodim ljude u studio
i pokažem im da sam dane 
provodila u podrumu
bojeći tost.
Činilo se da ima više smisla
da vježbam slikanje na sebi.
Jedan od mojih omiljenih modela 
na kraju je postao
jedan penzionisani gospodin
kome ne samo da nije smetalo 
da sjedi mirno
i da mu boja ulazi u uši,
nego mu nije smetalo ni da
bude izložen u javnosti
na izložbu,
kao u metrou.
Jako sam se zabavljala tokom ovog procesa.
Učila sam kako da slikam 
kroz sve ove različite stilove
i htjela sam vidjeti šta još mogu uraditi sa tim.
Moja saradnica, Šila Vand, i ja
smo smislile ideju o stvaranju slika
na još neobičnijim površinama
a to je bilo mlijeko.
Nabavili smo bazen.
Napunili ga mlijekom.
Potopili Šilu u njega. 
I ja sam počela da slikam.
Slike su uvjek bile
potpuno neočekivane na kraju,
jer ja sam imala određenu predstavu
kako bi to trebalo da ispadne na kraju,
mogla sam da slikam po tome,
ali u trenu kada bi Šila ušla u mlijeko
sve bi se promijenilo.
Neprestano se mijenjalo,
i umjesto da se odupiremo, 
morale smo to da prihvatimo,
da vidimo gdje će nas mlijeko odvesti
a potom to iskoristiti kako bi bilo još bolje.
Nekada, kada bi Šila zašla u mlijeko,
ono bi spralo svu boju sa njenih ruku
i izgledalo bi malo traljavo,
ali mi bismo to riješile sakrivanjem ruku.
Jednom, bilo je toliko mlijeka u njenoj kosi
da je umrljalo svu boju na licu.
U redu, pa onda sakrij lice.
I na kraju smo dobili nešto daleko elegantnije
nego što smo zamišljali,
iako je ovo u suštini isto rješenje
koje frustrirani klinac koristi 
kada ne umije da nacrta ruke,
samo ih sakrije u džepovima.
Kada smo počeli rad sa mlijekom,
i kada sam ja počela,
nijesam mogla predvidjeti da bih otišla
od ispunjavanja mog sna u politici
i rada u kancelariji
do jurcanja za sjenkom
i pretvaranja ljudi u slike
i slikanja po ljudima u bazenu mlijeka.
Ali opet, pretpostavljam da nije nepojmljivo
da možeš naći neobično u običnom,
dok god si voljan da se pogledaš mimo
onoga što je već predstavljeno,
da možeš vidjeti šta je ispod površine,
skriveno u sjenkama,
i prepoznati da postoji nešto više
od onoga što obično vidiš.
Hvala vam.
(Aplauz)
"Nemojte pričati sa strancima."
Slušali ste ovu frazu
od vaših prijatelja, porodice, 
škole, medija, vec decenijama.
To je norma. To je društvena norma.
Ali je to posebna vrsta društvene norme,
jer to je društvena norma koja želi da vam kaže
sa kim možemo da se dovedemo u vezu, 
a sa kim ne bi trebalo.
"Nemojte pričati sa strancima" govori
"Kloni se svakoga ko ti nije poznat.
Ostanite sa ljudima koje znate.
Ostanite sa ljudima kao što ste vi."
Koliko je to privlačno?
To i nije ono što radimo, zar ne?
Kad smo u elementu, idemo u susret ljudima
koji nijesu kao mi,
jer kada to uradimo, mi učimo od ljudi
koji nijesu kao mi.
Moja fraza za vrijednost 
- biti sa nekim ko "nije kao mi" -
je "nepoznanica",
i suština je da u današnjem 
digitalno intenzivnom svijetu
stranci uopšte nijesu poenta.
Poenta koja bi nas trebala zabrinuti je,
koliko nepoznanica dobijamo?
Zašto nepoznanica? 
Zato što se naše društvene veze
uvećavaju uticajem podataka,
i podaci pretvaraju naše društvene veze u digitalne,
i to znači da naše digitalne veze
sada veoma zavise od tehnologije
kako bi im dale čvrst osjećaj,
osjećaj otkrića,
osjećaj iznenađenja i nepredvidljivosti.
Zašto ne stranci?
Jer su stranci dio svijeta
stvarno krutih granica.
Oni pripadaju svijetu ljudi koje ja znam
nasuprot ljudi koje ne znam,
i u kontekstu mojih digitalnih veza,
ja već radim stvari sa ljudima koje ne znam.
Pitanje nije da li te ja znam, ili ne.
Pitanje je, šta mogu sa tobom?
Šta mogu da naučim sa tobom?
Šta možemo da uradimo zajedno,
kako bismo oboje imali koristi?
Provodim mnogo vremena razmišljajući o tome
kako se društvena slika mijenja,
kako nove tehnologije stvaraju nova ograničenja
i nove prilike za ljude.
Najvažnije promjene koje su pred nama
imaju veze sa podacima i šta podaci rade
da oblikuju vrste digitalnih veza
koje će biti moguće za nas u budućnosti.
Privrede u budućnosti zavise od toga.
Naši društveni životi u budućnosti
se oslanjaju na to.
Ono u vezi sa čim treba 
da se zabrinemo nijesu stranci.
Razlog za zabrinutost je
da li dobijamo dovoljno nepoznanice.
Psiholozi i sociolozi XX vijeka
mislili su o strancima,
ali oni nijesu mislili tako dinamično 
o ljudskim vezama,
i nijesu mislili o strancima
u smisli uticaja prakse.
Stenli Milgram od 60-ih do 70-ih,
tvorac malog svijeta eksperimenata,
koji su kasnije postali popularni 
kao šest stepeni razdvajanja
naglasio je da su bilo koje dvije 
proizvoljno izabrane osobe
vjerovatno povezane sa pet do 
sedam posredničkih koraka.
Njegova poenta je bila da su stranci tamo.
Možemo da dođemo do njih. Postoje putevi
koji nam omogućavaju da dođemo do njih.
Mark Granoveter, sociolog sa Stenforda, 1973.
u svom originalnom eseju "Jačina slabih veza"
zaključio je da su ove slabe veze
koje su dio naših mreža, oni nepoznati,
u stvari mnogo efikasniji u širenju 
informacija ka nama
nego naše jake veze, nama najbliži ljudi.
On dodatno optužuje naše jake veze
kada kaže da oni ljudi koji su nam najbliži,
one jake veze u našim životima,
u stvari imaju homogenizujući efekat na nas.
Proizvode jednakost.
Moje kolege i ja smo u Intelu proveli 
poslednjih nekoliko godina
posmatrajuću načine na koje digitalne platforme
preoblikuju naše živote,
koje su vrste novih šablona moguće.
Posmatrali smo posebno vrste
digitalnih platformi koje su nam omogućile
da uzmemo ono što nam pripada, 
one stvari koje su bile
vrlo ograničene nama i našim prijateljima
u našim kućama
i učinile ih dostupnim ljudima koje ne poznajemo.
Bilo da je to naša odjeća ili naši automobili,
naši bicikli, naše knjige ili muzika,
sad možemo da uzmemo ono što je naše
i učinimo dostupnim ljudima koje nikad nismo sreli.
Zaključili smo nešto vrlo važno,
a to je da: kako se odnosi ljudi
prema stvarima u njihovom životu menjaju,
tako se mijenjaju i njihovi odnosi sa drugim ljudima.
A sistemi preporuke
jedan za drugim nastavljaju da griješe.
Oni nastavljaju da predviđaju šta mi je potrebno,
zasnovano na prethodnom opisu
onoga šta predstavljam,
onoga što sam već uradila.
Tehnologije obezbjeđenja jedna za drugom
nastavljaju da stvaraju zaštitu podataka
zbog prijetnji i napada,
čuvajući me zaključanom 
u vrlo krutim vrstama odnosa.
Kategorije kao "prijatelji" i "porodica"
i "kontakti" i "kolege",
ne govore mi ništa o mojim stvarnim odnosima.
Efikasniji način za razmišljanje o mojim odnosima
možda bi bio u vezi bliskosti i udaljenosti,
gdje sam u svakom trenutku sa svakom osobom,
podjednako blizu i daleko od te osobe,
a sve u funkciji toga šta treba da uradim sada.
Ljudi nijesu blizu niti su udaljeni.
Ljudi su uvijek kombinacija ova dva
i ta kombinacija se stalno mijenja.
Šta ako bi tehnologije mogle da se umiješaju
da poremete ravnotežu određenih vrsta odnosa?
Šta ako bi tehnologije mogle da se umiješaju
da mi pomognu da nađem osobu koja mi je potrebna sada?
Nepoznanica je to podešavanje
bliskosti i udaljenosti
koje mi omogućava da nađem ljude
koji su mi sada potrebni,
koje mi omogućava da nađem izvore intimnosti,
otkrića i inspiracije koji su mi potrebni sada.
Nepoznanica nije upoznavanje stranaca.
To je jednostavno suština onoga što nam treba
da poremetimo naše zone bliskosti.
Drmusanje ovih zona bliskosti 
jedan je od načinada se misli o nepoznanici
i to je problem sa kojim se danas suočavaju
ne samo pojedinci
nego takođe i organizacije,
organizacije koje pokušavaju da prigrle nove prilike.
Bilo da ste politička partija
koja insistira, na vašu štetu, 
na vrlo krutom pogledu na to
ko je pripadnik, a ko ne,
bilo da ste vlada
koja štiti društvene institucije kao što je brak
i ograničava pristup ovim institucijama na samo nekoliko,
bilo da ste tinejdžerka u svojoj sobi
koja pokušava da pogura svoje odnose sa roditeljima,
nepoznanica je način da mislimo kako smo olakšali razvoj
novih vrsta odnosa.
Moramo da promijenimo norme.
Moramo da promijenimo norme da bismo omogućili
nove vrste tehnologija
kao osnovu za nove vrste poslova.
Koja zanimljiva pitanja su pred nama
u ovom svijetu bez nepoznatih?
Kako bismo mogli da razmišljamo drugačije 
o našim odnosima s ljudima?
Kako bismo mogli da razmišljamo 
drugačije o našim odnosima
sa raširenim grupama ljudi?
Kako bismo mogli da mislimo drugačije 
o našim odnosima sa tehnologijama,
stvarima koje postaju učesnici u društvu
svojom zaslugom?
Opseg digitalnih odnosa je nevjerovatan.
U kontekstu ovog širokog opsega digitalnih odnosa,
bezbjedno traženje nepoznanica moglo bi da bude
nova osnova za tu inovaciju.
Hvala.
(Aplauz)
Mislio sam da vam malo govorim
o tome šta ja volim da pišem.
I volim da se zadubim u temu.
Jednostavno, volim da utonem u to
i postanem neka vrsta ljudskog zamorčeta.
Posmatram svoj život kao niz eksperimenata.
Tako, radio sam za "Eksquire" časopis
i prije nekoliko godina,
napisao sam članak pod nazivom
"Moj spoljni život",
i unajmio tim ljudi u Bangloru, u Indiji,
da žive moj život umjesto mene.
Tako da su oni, odgovarali na moje email-ove.
Javljali se na moj telefon.
Raspravljali se sa mojom ženom umjesto mene, 
i čitali mom sinu priče za spavanje.
To je bio najbolji mjesec u mom životu,
zato što sam se samo odmarao, čitao knjige
i gledao filmove.
To je bilo predivno iskustvo.
Skorije, sam napisao članak za "Esquire"
pod nazivom --
o radikalnoj iskrenosti.
I to je pokret u kom --
osnovao ga je psiholog u Virdžiniji,
u kom se kaže da nikad, baš nikada 
ne smijete slagati,
osim možda tokom pokera ili golfa,
to su samo izuzeci.
I više od toga, šta god vam je u mislima
treba da kažete.
Tako da sam pokušao ovo mjesec dana
To je bio najgori mjesec u mom životu.
(Smijeh)
Ne preporučujem ovo uopšte.
Da vam malo približim ovo iskustvo,
članak se zove "Mislim da si debela".
(Smijeh)
To je bilo teško.
Moja najskorija knjiga -- prethodna se zvala 
"Znam sve",
i ona je o godini koju sam proveo
čitajući enciklopediju "Britanika"
od A do Z sa namjerom da naučim sve na svijetu,
ili tačnije od Aak, to je vrsta 
istočno azijske muzike,
pa sve do Zwyieka, što je 
-- pa, ne želim da kvarim kraj.
(Smijeh)
Kraj ima uzbudljiv zaplet, kao u romanu
O. Henrija, tako da ne želim da ga pokvarim.
Ali taj volim,
jer je to eksperiment o tome koliko informacija
ljudski mozak može da primi.
Mada, ako slušamo Kevina Kelija, 
ne moramo da pamtimo ništa.
Sve možemo naći na Guglu.
Tako da sam potrošio vrijeme na tome.
Volim te eksperimente,
ali mislim da je najtemeljniji
i najsudbonosniji eksperiment 
koji sam uradio
moj najskoriji eksperiment, 
u kom sam proveo godinu dana
pokušavajući da pratim pravila Biblije,
"Godina života po Bibliji".
I uradio sam ovo iz dva razloga.
Prvi je jer sam odrastao bez ikakve religije.
Kao što sam rekao u svojoj knjizi, 
ja sam Jevrej koliko je
Oliv Garden, Italijan.
(Smijeh)
Znači, nisam baš.
Ali sve sam se više interesovao za religiju.
Mislim da je ona jedno od 
bitnih pitanja našeg vremena,
ili bar jedno od glavnih.
I imam sina. Želim da znam šta da ga naučim.
Tako sam odlučio da zaronim u to, 
i pokušam da živim Bibliju.
Drugi razlog zbog kog sam 
uradio ovo je zato što sam
zabrinut zbog rasta fundamentalizma,
religioznog fundamentalizma, 
i ljudi koji kažu
da bukvalno shvataju Bibliju, kojih je, 
prema nekim anketama
veliki broj, 45 do 50 procenata Amerikanaca.
Pa sam odlučio, šta ako stvarno 
shvatite Bibliju bukvalno?
Odlučio sam, i došao do logičkog zaključka
da prihvatim sve u Bibliji bukvalno,
a da ne biram.
Prva stvar koju sam uradio je da sam 
nabavio gomilu Biblija.
Imao sam hrišćanske Biblije.
Imao sam jevrejske Biblije.
Moj prijatelj mi je poslao nešto 
što se zove Hip-Hop Biblija,
u kojoj je 23. Psalm glasio, "Gospod je sve to",
suprotno od onoga što sam ja znao 
da "Gospod je moj pastir"
Onda sam uzeo i pročitao nekoliko verzija,
i napisao svako pravilo koje sam
mogao da nađem.
I to je bila prilično dugačka lista --
više od 700 pravila.
I rangirane su od najpoznatijih 
za koje sam čuo --
Deset Zapovijesti, volite vašeg komšiju,
budite vjerni i množite se.
I želio sam da slijedim ta.
I ustvari, shvatio sam svoj projekat
veoma ozbiljno,
zato što sam dobio blizance tokom te godine,
tako da sam definitivno shvatio
projekat ozbiljno.
Ali isto tako sam želio da slijedim stotine
neshvatljivih i nejasnih pravila 
koja postoje u Bibliji.
Postoji pravilo u knjizi Levitske,
"Ne smiješ da briješ uglove brade svoje".
Nijesam znao gdje su moji uglovi,
pa sam odlučio da pustim sve da raste,
i ovako sam izgledao na kraju.
Kao što možete da pretpostavite, proveo sam 
dosta vremena sa obezbjeđenjem na aerodromu.
(Smijeh)
Moja žena nije htjela da me poljubi 
posljednja dva mjeseca.
Pa, definitivno je postojao izazov u tome.
Biblija kaže da ne smiješ da nosiš odjeću
od mješovitih vlakana,
pomislio sam "Zvuči čudno, ali probaću".
Znate samo ako pokušate.
Otarasio sam se svojih polu-pamučnih majica.
Biblija kaže da, ako se dva muškarca tuku,
a žena od jednog uhvati testise ovog drugog,
onda se njena ruka treba odsjeći.
Pa sam želio da ispoštujem i to pravilo.
(Smijeh)
To sam ispoštovao, podrazumijeva se,
tako što nijesam započinjao tuču sa muškarcima
čija je žena stajala u blizini,
i izgledala kao da ima jak stisak.
(Smijeh)
Tako da -- o, postoji još jedan snimak moje brade.
Moram reći da je to bila nevjerovatna godina
zato što mi se život mijenjao 
i bio nevjerovatno pun izazova.
A postojale su dvije vrste pravila 
koje su bile posebno izazovne.
Prvo je bilo izbjegavanje malih grijehova 
koje činimo svaki dan.
Znate, mogao bih da provedem godine
da nikog ne ubijem,
ali da provedem godinu da ne tračarim, 
žudim, ne lažem --
znate, živim u Njujorku, i radim kao novinar,
tako da ja to 75, 80 posto dana moram da radim.
Ali bio sam mnogo zainteresovan, zato što
sam bio u stanju da napredujem,
jer nijesam vjerovao koliko je
moje ponašanje promijenilo moje misli.
Ovo je bila jedna od ogromnih lekcija godine,
jer sam se pretvarao da sam bolja osoba,
i postao sam malo bolja osoba.
A uvijek sam mislio, znate 
"Promijeni svoje mišljenje,
i promijenićeš svoje ponašanje",
ali je obično obrnuto.
Promijeniš ponašanje, promijeniš mišljenje.
Tako da, znate, ako želite 
da postanete osjećajniji,
posjetite bolesne ljude u bolnici,
i postaćete osjećajniji.
Donirajte novac za neki cilj,
i postaćete emotivno vezani za taj cilj.
Tako, to je stvarno kognitivna psihologija --
znate, kognitivni nesklad -- to je ono
što sam ja iskusio.
Biblija ustvari govori o
kognitivnoj psihologiji,
vrlo primitivnoj kognitivnoj psihologiji.
U Poslovicama se kaže da, ako se smijete, 
postaćete srećniji,
što je, kako i znamo, ustvari tačno.
Sljedeće vrste pravila 
koje je bilo teško ispoštovati
bila su pravila koja će vas 
uvaliti u male probleme
u 21. vijeku u Americi.
I možda najjasniji primjer za ovo je 
kamenovanje preljubnika.
(Smijeh)
Ali to čini veliki dio Biblije,
pa sam mislio da moram da se bavim tim.
Pa, bio sam u stanju da kamenujem preljubnika.
Desilo se -- bio sam u parku, 
obučen u svoju biblijsku garderobu,
znači sandale i neka vrsta bijele odore,
znate, zato što, spoljašnje utiče na unutrašnje.
Želio sam da vidim kako to, što se oblačim
biblijski utiče na moj um.
I jedan čovjek mi je prišao i rekao:
"Zašto si obučen tako?"
I objasnio mu svoj projekat,
a on je rekao: "Pa, ja sam preljubnik, 
hoćeš li me kamenovati?"
Ja sam rekao: "Pa, to bi bilo sjajno!"
(Smijeh)
I zaista sam izvukao šaku kamenja iz džepa
koje sam nosio sa sobom nedjeljama,
nadajući se upravo ovome -- i, znate, 
to je bio šljunak --
ali on ih je oteo iz mojih ruku.
On je ustvari bio stariji čovjek, 
srednjih 70ih, samo da znate.
Ali ipak je bio preljubnik, i to prilično ljut.
Oteo ih je iz mojih ruku
i bacio ih meni u lice, i osjetio sam da
bih trebao --
oko za oko -- mogao bih se osvetiti,
i baciti jedan na njega.
I to je bilo moje iskustvo kamenovanja,
i ono mi je dozvolilo
da govorim, mnogo ozbiljnije, 
o ovom velikom problemu.
Kako Biblija može biti 
tako varvarska na nekim mjestima,
a opet tako nevjerovatno mudra na drugim?
Kako bi trebalo da posmatramo Bibliju?
Da li bi trebalo da je posmatramo,
znate, kao originalnu namjeru,
kao neku vrstu konzervativne verzije Biblije?
Kako je Biblija napisana?
I ustvari, pošto je ovo učena publika,
u knjizi govorim kako me 
Biblija ustvari podsjeća
na Vikipediju, zato što sadrži autore i urednike
tokom stotina godina.
I tako se vremenom mijenjala.
I to nije knjiga koja je napisana
na nebu i pala sa neba.
Pa sam mislio da završim sa
nekoliko "za ponijeti", najvećih lekcija
koje sam naučio u svojoj godini.
Prva je, ne shvataj Bibliju bukvalno.
Ovo je bilo vrlo vrlo očigledno, na početku.
Jer ako je shvatiš tako, završićeš 
tako što ćeš se ponašati kao ludak
koji kamenuje preljubnike, 
ili -- evo još jednog primjera.
Eto to je drugi. Proveo sam 
neko vrijeme kao pastir.
(Smijeh)
To je veoma opuštajuće zanimanje. 
Preporučujem.
Ali ovo -- u Bibliji se kaže 
da ne smiješ taći ženu
tokom trajanja određenih dana u mjesecu, 
i više od toga,
ne smiješ sjedeti na mjestu na kom je 
sjedela žena koja ima menstruaciju.
I moja žena je mislila kako je to
veoma uvrjedljivo,
pa je sjedila svuda u našem stanu,
tako da sam morao da provedem 
većinu godine stojeći
dok nijesam kupio stolicu 
i nosio je svuda sa sobom.
I, znate, upoznao sam se sa kreacionistima.
Otišao sam u njihov muzej.
I oni su krajnje bukvalni.
I bio sam fasciniran, jer oni 
uopšte nijesu bili glupi ljudi.
Kladio bih se da je njihov IQ isti
kao i prosječnom evolucionisti.
Ali, njihova vjera je toliko jaka
u ovoj bukvalnoj interpretaciji Biblije
da su iskrivili sve podatke da bi se
uklopili u njihov model.
I prolaze kroz teške mentalne vježbe 
da bi to ostvarili.
I moram da kažem da je muzej sjajan.
Zaista su napravili odličan posao.
Ako ikada odete u Kentaki,
tamo možete vidjeti film o poplavi,
i imaju prskalice na plafonu
koje vas prskaju tokom scene poplave.
Pa, šta god mislili o kreacionizmu --
a ja mislim da je to ludost --
napravili su odličan posao.
(Smijeh)
Još jedna lekcija je da se moraš zahvaliti.
I ovo je jedna velika lekcija, jer sam se molio
molio se na Dan zahvalnosti, 
što je čudno za jednog agnostika.
Ali sam se zahvaljivao stalno, svakog dana,
i počeo sam da mijenjam perspektivu.
I shvatio sam da stotinu malih stvari
koje se dešavaju svakog dana, 
koje nijesam ni primjećivao
koje sam uzimao zdravo za gotovo, 
u suprotnosti sa fokusiranjem
na tri od četiri stvari koje su krenule naopako.
Tako da je ovo ustvari ključ za sreću za mene,
a to je da se sjetim kad sam došao ovdje,
auto se nije prevrnuo, 
nijesam se spotakao na stepenicama.
To je izvanredna stvar.
Treće, treba da imaš poštovanje.
Ovo je bilo neočekivano, jer sam
počeo ovu godinu
kao agnostik, i do kraja godine,
postao sam ono što moj prijatelj zove 
"agnostik pun poštovanja", što volim.
I želim da napravim od toga pokret.
Pa, ako želite da se pridružite,
osnovna ideja je, bez obzira 
da li ili ne postoji Bog,
postoji nešto važno i lijepo 
u ideji svetosti,
i naši rituali mogu biti sveti.
Sabat može biti svet.
To je bila odlična stvar u mojoj godini, 
obavljajući Sabat,
jer ja sam radoholičar, i prilika 
da imam ovaj jedan dan
u kom ne smijem da radim, stvarno je
promijenilo moj život.
I ideja o Svetosti, postojao Bog ili ne.
Ne smiješ imati predrasude.
Ovo se desilo jer sam
proveo dosta vremena sa različitim
vjerskim zajednicama
širom Amerike jer sam želio 
da sve to bude nešto više
od samog putovanja.
Želio sam da to bude o religiji u Americi.
Tako sam proveo vrijeme sa Evanđelistima,
Hasidik Jevrejima i sa Amišima.
Veoma sam ponosan na sebe jer
mislim da sam jedina osoba u Americi
koja može pričati više o Bibliji 
nego Jehovin svjedok.
(Smijeh)
Nakon tri i po sata, pogledao je na svoj sat,
i rekao je kao "moram da idem".
(Smijeh)
O, hvala Vam puno.
Hvala Vam. Budite blagosloveni, 
budite blagosloveni.
Ali bio sam zainteresovan,
jer sam imao neke predrasude, o, na primjer,
evanđelizmu, i saznao sam da
je to jedan širok i raznolik pokret
i da ga je teško generalizovati.
Postoji grupa koju sam upoznao
a zovu se Hrišćani Crvenog Slova,
i oni su usredsređeni na
crvene riječi u Bibliji,
a to su one koje je Isus govorio.
Tako su ih štampali u starim Biblijama.
Oni tvrde da Isus nikada nije govorio
o homoseksualnosti.
I imaju pamflet na kom piše:
"Evo šta je Isus rekao o homoseksualnosti",
i kada ga otvorite, ne piše ništa.
Ali, kažu da je Isus pričao mnogo o
pružanju pomoći izgnanicima,
i siromašnima.
Tako da je ovo bilo veoma
inspirativno za mene.
Preporučujem Džim Valisa i Tonija Kampola.
Oni su vrlo inspirativni lideri, 
iako se ne slažem
sa većinom stvari koje govore.
Takođe, ne odbacuj iracionalno.
Ovo je bilo vrlo neočekivano, jer sam, znate,
odrastao sa naučnim pogledom na svijet,
i bio sam šokiran koliko je moj život
regulisan iracionalnim silama.
Stvar je u tome, ako nijesu štetne,
ne treba ih u potpunosti odbaciti.
Zato što sam naučio da -- mislio sam da,
obavljajući sve te rituale, biblijske rituale,
odvajajući vunu i lan, 
i pitao bih religiozne ljude:
"Zašto bi nam Biblija rekla da radimo ovo?
Zašto bi Boga zanimalo ovo?"
I oni su rekli: "Ne znamo,
ali to su jednostavno rituali 
koji nam pružaju smisao."
Ja sam rekao: "Ali, to je ludost."
Oni bi rekli: "Pa, šta je sa tobom?
Duvaš svjećice na rođendanskoj torti.
Kad bi neko sa Marsa došao
i vidio, evo čovjeka
koji duva vatru sa vrha torte
i drugog koji ne nosi odjeću 
pomiješanih materijala,
hoće li Marsovci reći:
"Pa, ovaj čovjek, to ima smisla,
ali ovaj je lud?"
Tako da ne, mislim da su rituali,
po prirodi, iracionalni.
Ključno je da se izaberu pravi rituali,
oni koji nijesu štetni --
ali rituale same po sebi
ne treba odbacivati.
I na kraju sam naučio da treba birati.
Ovo sam naučio jer sam
pokušavao da se pridržavam svega u Bibliji.
I osjećao sam se bijedno.
Zato što tako ne možeš.
Moraš birati. I svako ko se pridržava Biblije
će birati i praviti izbor.
Glavno je izabrati pravi dio.
Postoji fraza, "kafanska vjera",
i fundamentalisti će je koristiti u klevetanju,
i reći će: "O, to je samo kafanska vjera,
samo birate ono što želite."
Moj argument je: "Šta fali kafanama?"
Jeo sam odlična jela u kafanama.
Takođe sam jeo jela od kojih mi je bilo loše.
Tako da je sve u odabiru 
djelova Biblije o saosjećanju,
toleranciji, o ljubavi prema bližnjem,
kao suprotnost djelovima u kojima je 
homoseksualnost grijeh,
ili netolerancija, ili nasilje,
kojih takođe ima mnogo u Bibliji.
Tako, ako želimo da pronađemo
smisao u ovoj knjizi,
onda se stvarno moramo posvetiti, 
i izboriti se sa tim.
Mislio sam da završim sa samo još nekoliko.
Evo mene kako čitam Bibliju.
Ovako sam dozivao taksi.
(Smijeh)
Ozbiljno, i uspijevalo je. I da,
to je zaista iznajmljena ovca,
i morao sam da je vratim ujutro, 
ali je dobro poslužila za dan.
Uglavnom, mnogo vam hvala 
što ste mi dozvolili da govorim.
Zdravo. Ja sam arhitekta.
Ja sam jedini arhitekta na svijetu
koji pravi građevine od papira, 
kao što je ova kartonska cijev,
i ova izložba je prva koju sam napravio
koristeći kartonske cijevi.
1986, mnogo, mnogo prije nego što su 
ljudi počeli da pričaju
o ekološkim pitanjima 
i pitanjima životne sredine,
Ja sam počeo da 
testiram papirne cijevi
s namjerom da ih koristim
kao građevinski materijal.
Veoma je komplikovano testirati
novi materijal za građenje,
ali ovaj je mnogo jači 
nego što sam očekivao,
i takođe je veoma vodootporan,
a zato što je industrijski materijal
on je otporan i na vatru.
Zatim sam sagradio privremenu strukturu, 1990.
Ovo je prva privremena građevina
napravljena od papira.
Ima 330 cijevi, prečnika 55 cm,
i samo 12 cijevi koje su
široke 120 centimetara, ili četiri stope.
Kao što vidite na fotografiji, 
unutra je toalet.
U slučaju da ste završili sa toalet-papirom
možete pocijepati unutrašnjost zida.
(Smijeh)
Tako da je veoma korisno.
Godine 2000. bio je veliki sajam u Njemačkoj
i mene su pitali da dizajniram zgradu,
zato što je tema sajma bila:
problemi životne sredine.
Tako da sam ja izabran da
napravim paviljon od papirnih cijevi,
od recikliranog papira.
Cilj mog projekta se ne ogleda
u tome da se on jednostavno završi.
Moj cilj je bio, da kada se
građevina sruši,
jer mnogo zemalja prave gomilu paviljona
ali nakon pola godine, pravimo
mnogo industrijskog otpada,
da kada se građevina sruši,
može da se opet iskoristi ili reciklira.
I naravno, moj paviljon je bio recilkiran.
Tako da je to bio cilj mog dizajna.
Onda, bio sam veoma srećan
što sam pobijedio na izboru
arhitekte drugog
Pompidou Centra u Francuskoj,
u gradu Mec.
Pošto sam bio siromašan,
želio sam da iznajmim 
kancelariju u Parizu
ali nisam mogao da je priuštim,
tako da sam odlučio
da dovedem moje studente u Pariz
da sagradimo našu kancelariju 
na vrhu Pompidou Centra u Parizu
sami.
Donijeli smo papirne cijevi i drvene spojnice
da završimo 35 metara dugačku kancelariju.
Živjeli smo tamo šest godina
bez plaćanja stanarine.
(Smijeh)
(Aplauz)
Hvala. Imao sam jedan veliki problem.
Pošto smo bili dio izložbe,
kada su moji prijatelji željeli da me vide,
morali su da kupe kartu.
To je bio problem.
Zatim sam završio Pompidou Centar u Mecu.
To je veoma popularan muzej sada,
I napravio sam veliki spomenik za vladu.
Ali tada sam bio veoma razočaran
u moju profesiju kao arhitekte,
zato što ne pomažemo,
ne radimo za društvo,
već za privilegovane ljude,
bogate ljude, vlade, programere.
Oni imaju novac i moć.
A novac i moć su nevidljivi.
Zato oni unajme nas da vizualizujemo
njihovu moć i novac
pravljenjem monumentalnih građevina.
To je naša profesija, 
i kao i kroz istoriju,
i danas radimo isto to.
Tako da sam bio veoma razočaran 
što ne radimo za društvo,
iako ima mnogo ljudi
koji su izgubili svoje kuće 
u prirodnim katastrofama.
Ali moram reći, to više i nisu
prirodne katastrofe.
Na primjer, zemljotresi nikad ne ubijaju ljude,
već rušenje zgrada.
To je odgovornost arhitekata.
Tada neki ljudi trebaju 
privremeni smještaj,
ali nema slobodnih arhitekata
jer su svi zauzeti, 
radeći za privilegovane.
Tako da sam pomislio da
i kao arhitekte
možemo imati udjela
u konstrukciji privremenih smještaja.
Možemo ih poboljšati.
Tako da sam počeo da radim
u području katastrofa.
1994, bila je velika 
katastrofa u Ruandi, Afrika.
Dva plemena, Hutu i Tutsi,
su se borili međusobno
Preko dva miliona ljudi
su postali izbjeglice.
I bio sam veoma iznenađen
što vidim sklonište, izbjeglički kamp
organizovan od strane U.N.
Bili su tako siromašni, i smrzavali su se
čak i sa prostirkama 
tokom sezone velikih kiša.
U skloništima U.N.-a,
samo su im davali plastične prostirke,
i izbjeglice su morali da cijepaju drva
Preko dva miliona ljudi je cijepalo drva.
To je dovelo do ogromne deforestacije,
i problema životne sredine.
Zato su U.N. počele da prave 
aluminijumske barake.
Veoma su skupe, i bacili su
mnogo novca na njih,
i zato su nastavili da cijepaju drva.
Zato sam predložio svoju ideju
kako bih popravio situaciju
koristeći ove reciklirane papirne cijevi
jer su tako jeftine,
a tako snažne,
ali, moj budžet je bio samo
50 američkih dolara po jedinici
Napravili smo 50 jedinica kako bi 
nam poslužile kao test za posmatranje
izdržljivosti, otpornosti na 
vlagu, termite i tako dalje.
A onda, sljedeće godine, 
1995., u Kobeu, Japan,
imali smo veliki zemljotres.
Skoro 7 000 ljudi je poginulo,
najviše je stradao Nagata dio grada,
a čitav grad je izgorio u vatri
nakon zemljotresa.
Takođe sam otkrio da ima
mnogo vijetnamskih izbjeglica
koji pate i skupljaju se u katoličkoj crkvi -
čitava zgrada je uništena.
Tako da sam otišao tamo i 
predložio sveštenicima,
"Zašto ne bismo popravili crkvu
koristeći ove papirne cijevi?"
A on je odgovorio:
"O bože, jesi li ti lud?
Nakon vatre, kako možeš to da predložiš?"
Tako da mi nije vjerovao,
ali ni ja nisam odustao.
Počeo sam da komuniciram sa gradom Kobe,
I upoznao sam ove vijetnamske izbjeglice.
Živjeli su na veoma trošnim 
plastičnim prostirkama
u parku.
Tako da sam predložio da im napravim sklonište od papirnih cijevi, i sakupio novac.
Napravio sam sklonište od
papirnih cijevi za njih,
gradili su ga studenti
i sklonište je bilo lako rasklopiti.
Koristio sam pivsku burad kao temelj.
Pitao sam Kirin pivaru za burad,
pošto u to vrijeme, Asahi pivara
je pravila crvenu plastičnu burad,
čija se boja nije uklapala
sa bojom papirnih cijevi.
Koordinacija boja je veoma važna.
I takođe, sjećam se, očekivali smo
da će biti piva unutar buradi,
ali su burad stigla prazna. 
(Smijeh)
Tako da je to bilo veoma razočaravajuće.
Tokom ljeta smo moji studenti i ja,
sagradili preko 50 skloništa.
I konačno, sveštenik mi je povjerovao.
Rekao mi je: "Sve dok možeš da skupiš novac sam
dovedi svoje studente, i možete graditi."
I tako smo pet nedjelja gradili crkvu.
Trebala je da tu bude 3 godine,
ali je u stvari ostala tamo 10 godina
jer je narod zavolio.
Onda, u Tajvanu, bio je veliki zemljotres,
I predložili smo im, da im doniramo ovu crkvu,
tako da smo je rasformirali,
i poslali u Tajvan, da je sklope volonteri.
Ta crkva u Tajvanu je i danas tamo.
Tako da je postala trajna građevina.
Zapitao sam se, šta je trajna, 
a šta privremena građevina?
Čak i zgrada od papira
može biti trajna, sve dok je ljudi vole.
Čak i betonska zgrada 
može biti vrlo privremena
ako je napravljena da proizvodi novac.
1999. u Turskoj, veliki zemljotres,
otišao sam tamo da iskoristim
lokalni materijal da napravim sklonište.
2001. u Zapadnoj Indiji, 
takođe sam napravio sklonište.
2004. na Šri Lanki, nakon Sumatrijskog zemljotresa
i cunamija, popravio sam 
sela islamskih ribara.
A 2008. u Čengdu, u Sičuan regionu u Kini,
skoro 70 000 ljudi je poginulo,
i takođe mnogo škola je uništeno
zbog korupcije između
organa vlasti i izvođača radova.
Upitali su me da 
napravim privremenu crkvu.
Doveo sam moje japanske studente
da rade zajedno sa kineskim.
Za jedan mjesec, napravili smo 9 učionica,
sa preko 500 kvadratnih metara.
I danas se koristi, čak i nakon 
sljedećeg zemljotresa u Kini.
2009. u Italiji, u regiji L'Aquila, 
imali su veliki zemljotres
A ovo je jedna veoma
interesantna fotografija:
bivši premijer Berluskoni
i japanski bivši, bivši, bivši 
premijer, gospodin Aso -
znate, mi moramo da mijenjamo
premijere svake godine.
I njih dvojica su bili veoma ljubazni, 
obezbijedili su mi sredstva.
Predložio sam gradnju velike, 
privremene koncertne hale,
pošto je L'Aquila veoma poznata po svojoj muzici
a sve hale su bile uništene,
tako da su se muzičari iseljavali.
Tako da sam predložio gradonačelniku
da bih želio da izgradim 
privremeni auditorijum.
On je odgovorio: "Sve dok ti obezbijediš 
novac, možeš da gradiš."
I bio sam veoma srećan.
Gospodin Berluskoni je sazvao G8 skup,
i naš bivši premijer je došao,
tako da su nam pomogli 
da skupimo novac,
i dobio sam pola miliona eura 
od japanske vlade
da izgradim ovaj privremeni auditorijum.
2010. na Haitiju, bio je ogromni zemljotres,
ali je bilo nemoguće 
doletjeti tamo,
tako da sam otišao u 
Santo Domingo, susjednu državu,
i vozio se šest sati da bih došao do Haitija
i sa lokalnim studentima Santa Dominga
izgradili smo 50 skladišta od papirnih cijevi.
A ovo se desilo u Japanu, 
prije dvije godine. U sjevernom Japanu.
Poslije zemljotresa i cunamija,
ljudi su morali biti evakuisani 
u velike sobe, slične gimnazijama.
Ali vidite. Tu nema privatnosti.
Ljudi su patili fizički i psihički.
Tako da smo otišli tamo da 
izgradimo tri particije
sa svim studentima volonterima,
od papirnih cijevi,
samo jedno jednostavno sklonište, 
sa papirnim ramom i zavjesama.
Međutim, neki od autoriteta objekta
nijesu nas željeli, jer, kako su rekli,
jednostavno, ne mogu više da kontrolišu
toliko ljudi na jednom mjestu.
Ali bilo je veoma neophodno 
da se projekat završi.
Nijesu imali dovoljno ravnog
prostora za gradnju
standardnih vladinih, kuća na jedan sprat.
Vidite ovo. Čak i civilna vlada vrši
tako lošu konstrukciju privremenog
skućivanja,
tako gusto, tako neuredno, 
jer nema skladišta, ničega, voda curi,
tako da sam pomislio da je bolje 
da napravimo građevine na više spratova
jer nema dovoljno prostora,
i nije baš udobno.
Tako da sam predložio ovo gradonačelniku 
dok sam gradio te particije.
Konačno sam upoznao veoma 
prijatnog gradonačelnika Onagava sela
u Mijagiju.
Upitao me je da sagradim skloništa 
na 3 sprata, na košarkaškom terenu.
Koristio sam brodski kontejner
a i studenti su nam pomogli da napravimo
sav namještaj za zgradu
da bismo ih učinili udobnim,
sve u granicama vladinog budžeta,
i svaki stan u kući je bio isti,
ali veoma udoban.
Mnogi ljudi žele da ostanu ovdje zauvijek.
Bio sam veoma srećan što to čujem.
Sada radim na Novom Zelandu, Christchurch.
Oko 20 dana prije velikog
zemljotresa u Japanu,
imali su još jedan zemljotres,
i mnogi japanski studenti su poginuli,
i najvažnija katedrala u gradu,
simbol Christchurch-a, je potpuno uništena.
Upitan sam da dođem da opet sagradim
privremenu katedralu.
Tako da je ona trenutno u fazi konstrukcije.
I želio bih da nastavim da gradim spomenike
koje narod voli.
Hvala Vam puno.
(Aplauz)
Hvala vam. 
(Aplauz)
Hvala vam puno.
(Aplauz)
Primijetio sam nešto zanimljivo 
u vezi sa društvom i kulturom.
Sve što je rizično zahtijeva dozvolu,
učenje vožnje, posjedovanje oružja, vjenčavanje.
(Smijeh)
To je istina za sve što je rizično 
osim za tehnologiju.
Iz nekog razloga, ne postoji 
standardizovano gradivo,
nema osnovnog kursa.
Samo vam daju kompjuter
i šutnu vas iz gnijezda.
Kako da naučite sve ove stvari?
Samo osmozom. Niko ne sjedne
i kaže vam: "To funkcioniše ovako."
Danas ću vam reći 10 stvari
za koje ste mislili da ih svi znaju, 
ali ih ne znaju.
Prvo, kada ste na internetu
i želite da skrolujete nadolje, nemojte uzeti miš
i koristiti traku za pomjeranje. 
To je gubljenje vremena.
To radite samo ako vas plaćaju po satu.
Umjesto toga, pritisnite "space" dugme.
"Space" spušta sadržaj dolje za jednu stranu.
Držite dugme "shift" da biste se vratili gore.
Dakle "space" spušta sadržaj dolje za jednu stranu.
To radi u svakom pretraživaču i na svakom kompjuteru.
Takođe, kada na internetu ispunjavate 
jedan od onih formulara poput adrese,
pretpostavljam da znate da možete pritisnuti "Tab"
da idete od jednog do drugog polja.
Ali šta sa iskačućim menijem gdje unosite državu?
Ne otvarajte ga. 
To je užasan utrošak kalorija.
Samo iznova kucajte prvo ime države.
Tako da ako želite Konektikat, 
kucajte K, K, K.
Ako želite Teksas, 
kucajte T, T i dolazite tačno
do te države bez otvaranja iskačućeg menija.
Takođe, kada je na internetu tekst previše sitan,
držite "Control" i pritisnite plus, plus, plus.
Sa svakim dodirom tastera tekst postaje veći.
To radi na svakom kompjuteru, 
svakom pretraživaču,
ili minus, minus, minus 
kako biste ga ponovo smanjili.
Ako koristite Mac, to će možda biti "Command".
Kada kucate na vašem Blekberiju, 
Android uređaju, Ajfonu,
nemojte prebacivati tastaturu 
na dio sa interpunkcijom
da biste otkucali tačku i onda prazno mjesto
i pokušali da napišete veliko slovo.
Samo pritisnite "space" dvaput.
Telefon će za vas staviti 
tačku, razmak i veliko slovo.
Pritisnite dva puta "space". 
Skroz je nevjerovatno.
Takođe na svim mobilnim telefonima,
ako želite da ponovo pozovete 
nekog koga ste već zvali,
samo treba da pritisnite dugme za zvanje,
i unijeće vam posljednji broj telefona
i možete ponovo pritisnuti to dugme za poziv.
Tako da ne morate ići u spisak skorašnjih poziva
i ako pokušavate da dobijete nekoga,
samo ponovo pritisnite dugme za zvanje.
Evo nečega što me izluđuje.
Kad vas nazovem i ostavim poruku na sekretarici,
čujem: "Ostavite poruku,"
i onda dobijem 15 sekundi uputstava,
kao da nemamo sekretarice već 45 godina!
(Smijeh)
Nijesam ogorčen.
Izgleda da postoji prečica na tastaturi
koja dopušta da odmah dođete do pištanja.
Sekretarica: Kada čujete ton, molim vas - BIP.
Dejvid Poug: Nažalost, operateri nijesu usvojili
iste prečice, tako da zavisi od operatera
i od vas da naučite prečicu
za osobu koju zovete.
Nijesam rekao da će ovo biti savršeno.
Većina vas o Guglu misli kao o nečemu
što omogućava da nađete neku stranu, 
ali to je i rečnik.
Ukucajte riječ "define" 
i potom riječ koja vas zanima.
Ne morate čak ni da kliknete.
Definicija je odmah tu.
To je takođe potpuna baza podataka 
američkog vazduhoplovstva.
Ukucajte ime aviokompanije i broj leta.
Pokazaće vam gdje je let, ulaz, terminal,
koliko vremena ima do slijetanja. 
Ne treba vam aplikacija za to.
Gugl je takođe konvertor za jedinice i valute.
Još jednom, ne morate da klikćete na rezultate.
Samo ukucajte šta vam treba i eto odgovora.
Dok pričamo o tekstu,
kada želite da označite nešto -
ovo je samo primjer. (Smijeh)
Kada želite da označite riječ,
ne trošite vrijeme
prevlačenjem kursora preko nje kao početnik.
Kliknite dva puta na nju. 
Pogledajte 200. Kliknem dva puta.
Izabere samo tu riječ.
Takođe nemojte brisati ono što ste označili.
Možete kucati na tom mjestu. 
Ovo postoji u svakom programu.
Takođe možete kliknuti dva puta na tekst i prevući ga
da označite jednu po jednu riječ dok prevlačite.
Puno preciznije. Još jednom, 
nemojte brisati ništa.
Samo kucajte na tom mjestu. (Smijeh)
Kašnjenje blende je vrijeme 
između pritiska na dugme za okidanje
i trenutka kada fotoaparat stvarno uslika nešto.
To je zaista frustrirajuće na bilo kom 
fotoaparatu ispod 1000 dolara.
(Kliktanje fotoaparata)
(Smijeh)
To je zato što fotoaparatu treba vremena
da izračuna fokus i ekspoziciju,
ali ako uradite fokus prije toga, polupritiskom,
ostavite prst na tome, nema kašnjenja!
Uspjećete svakog puta.
Upravo sam vaš fotoaparat od 50 dolara
ovim trikom pretvorio u fotoaparat od 1000 dolara.
I konačno, često se dešava kada držite govor
i iz nekog razloga publika gleda na slajd
umjesto u Vas! (Smijeh)
Kada se to desi, ovo radi 
u programima Keynote, Powerpoint,
radi u svakom programu, samo pritisnete taster B,
B za "blackout" (pomračenje), 
da zamračite slajd
i učinite da svi gledaju u Vas i onda 
kada ste spremni da nastavite
ponovo pritisnete B i ako ste stvarno raspoloženi,
možete pritisnuti W za izbjeljivanje (whiteout)
i slajd će postati bijeli i onda ponovo W
da biste vratili sadržaj.
Znam da sam bio veoma brz. 
Ako ste nešto propuštili,
rado ću vam poslati spisak ovih savjeta.
U međuvremenu, čestitam.
Svi ste dobili dozvolu 
za tehnologiju države Kalifornija.
Želim vam prijatan dan.
(Aplauz)
Pokazaću vam video snimak pojedinih modela
na kojima radim.
Savršene su veličine i nemaju ni trunke sala.
Da li sam već spomenula da su savršeni?
I da su to naučni modeli? (Smijeh)
Vjerovatno ste već shvatili 
da se bavim inžinjeringom tkiva,
a ovo je video snimak srca koje kuca,
proizvela sam ga u laboratoriji.
Nadamo se da ćemo jednog dana ova tkiva
koristiti za zamjenu organa u ljudskom tijelu.
Danas ću vam objasniti zašto su ova tkiva
odlični laboratorijski modeli.
Hajde da porazmislimo o testiranju ljekova.
Neophodno je da smislite lijek, 
odradite testiranja u laboratoriji,
testiranja na životinjama i potom 
kliničke studije, tj. testiranja na ljudima,
prije nego što lijek izađe na tržište.
To zahtjeva mnogo novca i vremena
i ponekad, tek kada lijek izađe na tržište
uočimo mehanizam djelovanja 
koji nije očekivan i šteti ljudima.
Što kasnije ustanovimo loše strane, 
posljedice su gore.
Sve se svodi na dva problema. 
Prvo, ljudi nijesu pacovi
i drugo, bez obzira na sve sličnosti među nama,
baš te male razlike između vas i mene
značajno utiču na način obrade lijeka
i na to kako ti ljekovi utiču na nas.
A šta ako bismo imali bolje 
modele u samoj laboratoriji
koji bi nas predstavili bolje nego pacovi,
kao i našu raznolikost?
Hajde da vidimo kako se to 
može postići uz pomoć inžinjeringa tkiva.
Jedna od ključnih tehnologija za to su
takozvane indukovane pluripotentne matične ćelije.
Nedavno su razvijene u Japanu.
Znači, indukovane pluripotentne matične ćelije.
U mnogome podsjećaju na 
embrionalne matične ćelije,
ali ih ne prate kontroverze.
Indukujemo ćelije, na primjer ćelije kože,
tako što im dodamo nekoliko gena, 
gajimo ih
i potom ih sakupimo.
Prosto možemo da prevarimo te ćelije kože
da se vrate u embrionalno stanje, 
to je kao ćelijska amnezija.
Dakle, ništa nije kontroverzno, 
što je super stvar broj jedan.
Super stvar broj dva, 
možete od njih uzgajati bilo koji
tip tkiva: mozak, srce, jetru,
shvatili ste već
i to sa vašim ćelijama.
Tako da možemo da modelujemo 
vaše srce, vaš mozak
na čipu.
Pravljenje tkiva tačno određene gustine i ponašanja
je drugi dio slagalice. 
To će biti ključno za upotrebu
ovih modela u procesu otkrivanja ljekova.
Ovo je shematski prikaz bioreaktora 
koji razvijamo u našoj laboratoriji,
koji nam pomaže u stvaranju 
tkiva na modularan i mjerljiv način.
Dalje, zamislite sada masivnu, 
paralelnu verziju reaktora
koji sadrži hiljade djelova ljudskog tkiva.
To bi bilo kliničko istraživanje na čipu.
Druga prednost indukovanih 
pluripotentnih matičnih ćelija
je u tome što, ukoliko uzmemo 
ćelije kože ljudi
koji boluju od određene genetičke bolesti
i napravimo tkiva od njih,
onda možemo uz pomoć 
tehnika inžinjeringa tkiva
napraviti modele tih bolesti u laboratoriji.
Ovo je primjer koji je razvila 
laboratorija Kevina Igana na Harvardu.
Oni su proizveli neurone
od indukovanih pluripotentnih matičnih ćelija
od ćelija pacijenata koji pate 
od Lu Gerigove bolesti.
Dakle, ćelije su diferencirali 
u neurone i fantastično je to
što su ti neuroni takođe 
pokazivali simptome bolesti.
Dakle, uz pomoć takvih modela 
možemo se efikasnije boriti
nego ikada prije, 
možemo bolje razumjeti bolesti
nego ranije i možda možemo 
otkriti brže i same ljekove.
Ovo je takođe primjer upotrebe 
matičnih ćelija pacijenata,
a ćelije su izolovane iz osobe 
koja boluje od retinitis pigmentoze.
Ovdje se radi o propadanju retine.
Članovi moje porodice pate od te bolesti 
i zaista se nadamo
da će nam ovakve ćelije pomoći 
da nađemo lijek.
Neki ljudi misle da sve to dobro zvuči
i da su modeli dobri,
ali se pitaju: "Da li su zaista dobri koliko i pacovi?"
Pacov je organizam, na kraju,
tu postoji čitava mreža 
međusobno povezanih organa.
U jetri se obrađuje lijek koji djeluje na srce
i pojedini sporedni proizvodi mogu biti 
uskladišteni u masnom tkivu.
Zar u radu sa tim napravljenim modelima 
ne propuštate te interakcije?
To je drugi pravac razvoja ovog polja.
Kombinujući tehniku inžinjeringa tkiva 
sa sistemom mikrofluida,
ova oblast napreduje upravo u tom pravcu,
ka modelu cjelokupnog ekosistema tijela,
povezanom sistemu brojnih 
organskih sistema kako bismo
mogli da testiramo način 
na koji lijek koji utiče na krvni pritisak,
može da utiče na vašu jetru 
ili kako antidepresivi utiču na vaše srce.
Nije lako uspostaviti te sisteme, 
ali sada smo na dobrom putu
da u tome uspijemo, zato pratite novosti.
To nije sve jer jednom 
kada dođe do odobrenja lijeka,
tehnike inženjeringa tkiva mogu nam pomoći 
da razvijemo personalizovane tretmane.
Možda ćete jednog dana 
razmišljati o ovom primjeru,
mada se nadam da se to neće desiti.
Zamislite da vas neko pozove
i saopšti vam loše vijesti 
da možda bolujete od raka.
Zar ne biste prije provjerili da li ljekovi protiv raka
koji su vam prepisani zaista deluju efektivno na Vas?
Ovo je primjer rada iz laboratorije Karen Burg,
oni se koriste tehnologijom 
štampanja kako bi odštampali
ćelije raka dojke i tako izučavali 
razvoj bolesti i njen tretman.
Naše kolege na Tufts univerzitetu kombinuju modele
kao što su modeli tkivnog inžinjeringa, 
kako bi studirali
na koji način se ćelije raka šire 
od jednog organa u tijelu do drugog.
I možete zamisliti da će se 
sljedeća generacija ovog tipa izučavanja
zasnivati na čipovima koji oslikavaju 
mnogobrojna tkiva.
Razmišljajući o modelima o kojima smo upravo pričali
možete uvidjeti da će u budućnosti 
inžinjering tkiva
sigurno dovesti do revolucije 
u procesu razvoja ljekova
na svakom pojedinačnom koraku na tom putu:
modeli bolesti koji će omogućiti 
sintezu boljih ljekova,
masivne, paralelne modele ljudskih tkiva 
koji će u laboratorijskom testiranju
smanjiti broj testiranja na životinjama i ljudima
i razviće se terapije podešene 
prema pojedincu, koje utiču
na ono što smatramo tržištem.
U suštini, značajno ubrzavamo taj odnos
između razvoja određenog molekula i saznanja
kako to utiče na ljudsko tijelo.
Način na koji to činimo suštinski transformiše
biotehnologiju i farmakologiju 
u informacione tehnologije
i pomaže nam da brže, jeftinije i efektivnije
otkrijemo i proučimo ljekove.
Daje novo značanje modelima protiv testiranja 
na životinjama, zar ne?
Hvala vam. (Aplauz)
Odrastajuči na Tajvanu
kao ćerka kaligrafa,
jedno od mojih najdragocjenih sjećanja
bilo je kako mi majka pokazuje ljepotu, oblik
i formu kineskih znakova.
Čak i tada sam bila fascinirana
ovim nevjerovatnim jezikom.
Ali nekom sa strane, 
to izgleda da je
neprobojno kao veliki Kineski zid.
Tokom proteklih godina sam razmišljala
da kad ja mogu da probijem ovaj zid,
bilo ko, ko želi da razumije i cijeni
ljepotu ovog sofisticiranog jezika 
mogao bi učiniti to isto.
Počela sam da razmišljam 
kako bi novi, brži način
učenja kineskog jezika bio koristan.
Od svoje pete godine počela sam 
da učim kako da crtam,
svaki zamah za svaki znak
u tačnom redosljedu.
Učila sam nove znakove svakog dana
tokom narednih 15 godina.
S obzirom da imamo samo pet minuta,
dobro je da imamo brži 
i jednostavniji način.
Kineski učenjak bi razumio 20000 znakova.
Potrebno je samo 1000 
da razumijete osnovnu pismenost.
200 najvažnih će vam dozvoliti da obuhvatite
40 procenata osnovne literature --
dovoljno da čitate znakove na putu, 
menije u restoranu,
da razumijete osnovnu ideju veb stranica
ili novina.
Danas ću početi sa osam
da vam pokažem kako metod funkcioniše.
Da li ste spremni?
Otvorite usta što je šire moguće
dok ne budu kvadrat.
Dobili ste usta.
Ovo je osoba koja ide u šetnju.
Osoba.
Ako je oblik vatre osoba
sa dvije ruke na obje strane,
kao da pomahnitalo viče
"Upomoć! Gorim!"
Ovaj simbol je zapravo 
porijeklom iz oblika plamena,
ali ja volim da mislim tako. 
Šta god vam odgovara.
Ovo je drvo.
Drvo.
Ovo je planina.
Sunce.
Mjesec.
Znak vrata
izgleda kao par vrata krčme iz divljeg zapada.
Ovih osam znakova zovem korijenima.
Oni su blokovi za građenje
za vas da kreirate još mnogo znakova.
Osoba.
Ako neko šeta iza, to je "da slijedi."
Kao što stara izreka kaže
dvoje je društvo, troje je gužva
Ako osoba raširi svije ruke široko,
ova osoba govori: "To je ovoliko veliko".
Osoba unutar usta, 
osoba je zarobljena.
On je zatvorenik, 
isto kao Jov unutar kita.
Jedno drvo je drvo. 
Dva drveta zajedno, imamo drva.
Tri drveta zajedno, stvaramo šumu.
Postavi dasku ispod drveta, imamo temelj.
Postavi usta na vrh drveta, to je "idiot."
(Smijeh)
Lako je da se zapamti,
jer drvo koje govori je prilično idiotski.
Sjećate li se vatre?
Dvije vatre zajedno, 
veoma mi je vruće.
Tri vatre zajedno, 
to je mnogo plamena.
Postavite plamen ispod 
dva drveta, to je spaljivanje.
Za nas, sunce je znak prosperiteta.
Dva sunca zajedno, napredak.
Tri zajedno, to blista.
Postavite da sunce 
i mjesec sijaju zajedno
to je svjetlost.
To takođe znači sjutra, 
poslije dana i noći.
Sunce izlazi iznad horizonta. 
Sunčev izlazak.
Vrata. Postavite dasku unutar vrata,
to je kvaka.
Postavite usta u vrata, postavljanje pitanja.
Kuc, kuc. Ima li koga?
Ova osoba se šunja kroz vrata,
bježanje, izbjegavanje.
Lijevo je žena.
Dvije žene zajedno, raspravljaju se.
(Smijeh)
Tri žene zajedno, budite oprezni, 
to je preljuba
Prošli smo kroz skoro 30 znakova.
Koristeći ovu metodu, 
prvih osam korijena
će vam dozvoliti da kreirate 32.
Sljedeća grupa od osam znakova
moći ćete još 32.
Pa, sa malo truda,
moći ćete da naučite 
nekoliko stotine znakova,
što je isto kao osmogodišnja Kineskinja.
Nakon što znamo znakove, 
počinjemo da gradimo rečenice.
Na primjer, planina i vatra zajedno,
imamo vatrenu planinu. 
To je vulkan.
Znamo da je Japan zemlja izlazećeg sunca.
Ovo je sunce postavljeno sa temeljom,
jer Japan leži na istoku Kine.
Sunce i temelj zajedno, kreirali smo Japan.
Osoba iza Japana, šta dobijamo?
Osobu iz Japana.
Znak lijevo je dvije planine
postavljene jedna na drugu.
U drevnoj Kini to znači u izgnanstvu,
jer su kineski carevi stavljali njihove 
političke neprijatelje
u izgnanstvo iza planina.
Sada, izgnanstva su se pretvorila u izlazak.
Usta koja vam govore gdje da izadjete
je "Izlaz"
Ovaj slajd je trebalo da me podsjeti 
da treba da prestanem da pričam
i da se maknem sa scene. Hvala Vam.
(Aplauz)
